*1400*
Fre패de패ric Magniette tp

nasin suli pi jan Melin -
jan Petelike 
 jan Akiwen 
jan Pole 

nimi tu nanpa wan 
tenpo pi pini mute la, jan pi toki musi pi lon ma Kanse en ma Piten en ma Kinla li kama toki e ijo pi jan lawa en jan kon en jan utala. toki ni li sitelen ala li toki taso. jan kon wan pi toki ni li jan Melin. nimi ona li "Merlin" anu "Myrrdin" kepeken toki "Celtic". toki ni li pona tawa jan ali. ni la jan sitelen li kama sitelen e toki pi jan Melin.
jan "Geoffrey of Montmouth" li jan sona pi ma Kinla. ona li sitelen e lipu mute: "Prophetiae Merlini" en "Historia regum Britanniae" en "Vita Merlini". jan "Geoffrey" li sitelen kepeken toki Lasina. toki ona li toki e ni: jan Melin li jan lawa. jan lawa sin li utala e ona. ona li tawa ma kasi. ona li kama nasa. taso ona li sona e tenpo kama.
ni pini la jan "Chretien de Troyes" li sitelen e lipu mute pi jan lawa Antun kepeken toki Kanse. jan lawa en jan utala en jan sona pi tenpo ni li lukin e toki ni. toki ni li pona tawa ona.
jan "Robert de Boron" li jan sona lon ma Kanse. ona li sitelen e lipu mute sin pi jan Melin en jan Antun. ona li sitelen e toki ali pi jan pi sona sina. ona li sitelen kepeken toki 
Kanse.
mi jan Petelike. toki pi jan "Robert de Boron" li pona tawa mi. tenpo pini la mi wile sitelen e toki ali pi jan "Robert" kepeken toki pona. toki ni li lon ni.
jan Akiwen en jan Pole li jan lili mije mi li pini e sike suno pi luka en luka tu tu. ona li toki ala kepeken toki pona. tan ni la mi toki e toki tawa ona kepeken toki Kanse. toki ni li pona tawa ona. tan ni la ona  li sitelen e sitelen kule pi lipu mute ni.


meli sama tu 

tenpo pini mute la, kon ike wan li lon. ona li kon pi wawa mute. taso ona li taso pilin li wile jo e jan lili. ona li alasa e mama meli pi jan lili kama ona.
lon ma Piten la ona li lukin e meli tu. meli ni li jo e mama sama. ona li pona lukin tawa kon ike. kon ike li tawa monsi pi meli tu. meli li pilin ike tan ni la ona li tawa tomo pi jan pi sona mute. jan sona li lukin e kon ike li toki e ni tawa meli tu: "tenpo pimeja ali la sina poki e sama lon tomo lape sina. sina seli e palisa suno lon monsi lupa la kon ike li ken ala kama ."
tenpo mute la meli tu li pali e ijo ni. kon ike li ken ala tawa tomo lape en meli. taso ona li sona mute. ona li pana e ike tawa pilin meli. meli tu li utala e sama. ona li toki ike mute. meli li pilin ike la ona li tawa tomo lape sina. meli wan li seli e palisa. taso meli ante li seli ala. kon ike li pilin pona mute. ona li kalama ala la ona li tawa tomo lape meli.  jan ala li sona e kama pi lon tomo lape. taso tenpo suno kama la meli ni li pilin ike. ona li toki e ni: "pakala. tenpo pimeja la mi pilin e sitelen lape ike. insa mi li nena pi jan lili tan sitelen lape ike."
tenpo pimeja la ona li pana e jan lili monsuta. ona li ike lukin mute. linja mute li lon sijelo ali ona. noka en lawa pi jan lili li sama noka en lawa soweli.
meli li toki e ni tawa sewi: "kon pona pi kasi en soweli o. mi toki e nimi sina. o kama pona lukin e jan lili mi."
ona li telo oko mute. telo ni li telo e lawa pi jan lili. tenpo ni la linja ali li weka. noka soweli li weka. lawa soweli li weka. jan lili li pona lukin. meli li pilin pona mute. ona li toki e ni tawa jan lili: "sina jan lili pi pona en ike. sina jan Melin."
jan Melin li kama jan kon pi wawa pona en wawa ike. ona li ken lukin e tenpo pini e tenpo kama. ona li ken kama e ijo pi wile ona.


akesi kon tu 

tenpo pini mute la jan Monteken li lawa pi ma Piten. ona li ike mute. ona li kama jo ike e supa monsi lawa pi jan lawa moli. ona li moli e mije lili pi jan lawa moli. taso mije lili sin li moli ala li tawa weka. jan Monteken li pilin ike tan mije lili ni. ona li wile pali e tomo sewi. tomo ni li suli mute li sewi mute. jan ala li ken utala e tomo ni.  pali li kama lon nena suli. taso sinpin li lili.  ona li pakala li kama kiwen lili mute. tenpo mute la jan li pali e sinpin kin. taso tenpo ali la sinpin li pakala. jan sona li toki e ni tawa jan Monteken: "sinpin kepeken ko tomo en telo loje pi jan lili li ken kama sewi. jan lili ni li sike e suno tenpo luka tu. jan lili ni li jo ala e mama mije." jan utala pi jan lawa li weka li alasa e jan lili ni. jan utala li tawa ma tomo. jan Melin li kama tawa ona li toki e ni: "sina wile e mi. mi sike e suno tenpo luka tu. mi jo ala e mama mije." jan utala li kute e toki nasa. jan utala li pana e jan lili tawa jan Monteken.
Jan Melin li toki e ni: "jan lawa o, mi toki e ijo pi tomo sewi pakala. akesi kon tu li lape lon anpa nena. sinpin li wawa e monsi akesi. akesi li tawa sike li pakala e tomo suli. mi toki e ike la sina seli e mi."
jan pali pi jan lawa li pali lon insa nena. ona li kama lukin e kiwen suli tu. ona li pali lon insa kiwen li lukin e akesi kon. akesi kon ni li walo li suli li tawa kon li mu ike. jan pali li pali lon insa kiwen sin li lukin e akesi kon sin. akesi kon ni li loje li suli mute. akesi kon tu li lukin e sama. ona li utala li kipisi li seli. utala li tenpo e tenpo suno tu wan. akesi kon loje li kipisi e insa pi akesi kon walo. akesi kon walo li kama moli li tawa anpa li kama kon seli. akesi kon loje li sewi. jan ala li lukin e ona.
jan Monteken toki e ni tawa jan Melin :"sina toki sona e ijo pi utala ni."
jan Melin li toki e ni:"akesi kon walo li sina. akesi kon loje li jan Uten li mije lili pi jan lawa moli. tenpo suno tu wan la jan Uten li kama li moli e sina sama ni: akesi kon walo li moli tan akesi kon loje."
jan Monteken li pilin ike mute tan ni. ona li poki e sama lon tomo ona. taso jan Uten li kama li utala seli e tomo. jan Monteken li kama moli. jan Uten li kama jan lawa pi ma Piten. jan Melin li kama jan sona en jan kon pi jan Uten.


jan mije tu 

jan Uten li kama jan lawa pi ma Piten la ona li wile kama jo e jan meli. tenpo suno mute la kulupu pi jan lawa li tawa insa ma. taso jan Uten li lukin ala e meli pi pona lukin tawa ona.
tenpo suno wan la ona li kama tawa ma Konuwa. ma ni li pona lukin li lon poka pi telo suli. insa pi ma ni la jan li ken lukin e kasi anpa en soweli mute.
tomo suli Sintaken li lon ma ni li lon poka pi telo suli li lon anpa pi kiwen pi suli mute. tan ni la jan ala ken utala e tomo ni. tomo Sintaken li tomo suli pi jan Koluwa en jan Iken. jan Koluwa li jan lawa pi ma Konuwa. jan Iken li jan meli ona. jan Uten li lukin e jan Iken pi pona lukin la ona li olin e ona. tenpo ni la jan Koluwa li weka lon utala. jan Uten li pilin pona tan ni. ona li toki e olin tawa jan Iken. taso jan Iken toki e ni:
"jan lawa o, mi olin e jan mije mi taso. o toki ala e olin tawa mi. o  tawa weka ma sina."
jan Uten li tawa ala. ona li esun e kiwen mani mute e len mani pi pona lukin. ona li pana e ijo ni tawa jan Iken. taso jan Iken li kama jo ala. ona li poki e sama lon tomo Sintaken li toki ala tawa jan Uten.
jan Uten li utala e tomo suli. taso tomo Sintakenli lon anpa pi kiwen pi suli mute. jan ala ken utala e tomo ni. jan Uten li pilin ike mute tan ni. ona li jo ala e nasin tawa jan Iken.
jan Melin li sona ali. ona li sona e pakala pi jan Uten. ona li kama tawa jan Uten li toki e ni: "jan lawa o,  sina pilin ike tan seme?"
"mi kama nasa tan olin mi pi jan Iken. tenpo suno ali en tenpo pimeja la mi wile lukin e ona. taso ona li poki e sama lon tomo suli ona. sina ken ala ken pali e ni"
"jan lawa o,  mi wile ala pali e ni. jan Iken li jan meli pi jan Koluwa. ni li ike"
"jan Melin o,  sina pali e ni la mi pana e jo ali mi tawa sina."
jan Melin li lukin e tenpo kama li toki e ni: "jan lawa o, mi pali e ni. taso tenpo pimeja ni la sina en jan Iken li pali e jan lili. mi wile e jan lili ni. sina en mi taso li ken sona e ni. ni li pona ala pona tawa sina?" 
"pona."
jan Melin li toki e toki kon pi wawa mute. toki kon ni li nimi e kon pi akesi kon. jan Uten kama sama ali jan Koluwa. jan ala li ken lukin e ante pi jan Uten en jan Koluwa. jan Melin li toki e ni tawa ona:
"o tawa tomo suli pi jan Iken. sina kama jo e ijo wile sina."
jan Uten li tawa tomo Sintaken. jan Iken li lukin e ona sama pi mije ona li kama jo e jan lon insa luka.  ona pana e uta tawa ona. ona tu li tawa tomo lape.
tenpo pimeja ni la jan Koluwa li moli tan utala. jan Iken li kama sona e ni: jan unpa ona li  jan Koluwa ala. taso ona li sona ala e jan seme. tenpo kama la jan Uten kama jan mije pi jan Iken.
jan lili li kama li kama jo e nimi "Antun". taso tenpo suno nanpa tu ona la jan Antun li weka. jan Iken li pilin ike mute tan ni.  jan pali pi jan lawa li lukin lon ma ali. taso jan ala li lukin e jan Antun. jan Uten taso li sona e ni: jan Antun li lon poka pi jan Melin.


jan kon tu 

tenpo suno wan la jan Melin li tawa lon ma pi kasi suli Pokelimante. ma kasi li pona tawa ona. ona li toki e toki kon li kama soweli suli. soweli ni li pona lukin li jo luka walo li jo palisa lawa suli. ona li tawa sama kon li toki tawa waso en kasi suli.
ona li kama lon poka pi lupa telo. lon ni la jan meli wan li kama jo e kasi mute. ona li toki e ni " a soweli pi pona lukin mute o,  o kama lon ni."
jan Melin li kama tawa meli. jan meli li kama jo e ona insa luka ona li toki e ni:
"nimi sina li seme?"
"mi jan Melin"
jan Melin li toki e ni. tenpo sama la ona li kama e jan. jan meli li pilin ike tan ni li toki e ni:
"a. sina kon ike."
"ala. mi jan kon en jan sona pi jan Uten. nimi sina li seme?"
jan meli li lukin e jan Melin li sona e ni: ona li pona.
"mi jan Niniwan. mi jan lili pi jan suli Simase."
tenpo suno ali la jan Melin en jan Niniwan li toki e ijo mute li pana e kon pona. tenpo pimeja kama la jan Niniwan li toki e ni:
"mun li kama. mi wile tawa tomo suli pi mama mi. taso tenpo sin la mi wile lukin e sina."
tenpo suno ali la jan Melin li kama sin lon ma kasi. tenpo suno ali la jan Melin e jan Niniwan li toki li musi. ona li olin e sama. taso tenpo musi li ken ala tenpo ali. tenpo suno wan la jan Melin li toki e ni tawa jan Niniwan: "mi olin e sina. tenpo ali la mi wile awen poka sina. taso mi jan Melin. mi jan sona pi jan lawa. mi ken ala awen lon ni. mi tawa. taso tenpo kama lili la mi kama poka sina."
"mi kin olin e sina. mi awen e sina lon ni. taso mi wile e ijo wan" "sina wile e seme?"
"mi wile kama jan kon sama sina"
jan Melin li pilin pona tan ni: jan olin ona li jan kon. ona li toki e ni:
"mi pana sona e sona mi ali tawa sina"
ona li toki tawa jan Niniwan li pana sona e toki kon pi nanpa wan. pana sona pini la jan Niniwan li toki e toki kon ni. ona li kama e pipi kule li pilin pona mute li pana e kon pona. jan Melin li toki e ni:
"tenpo pi nanpa wan la mi kute e kon pona tan pipi kule wan."
jan Melin li kama sama soweli. soweli en pipi li tawa ma kasi. ona li tawa sama kon. ona li pilin pona mute. tenpo kama la jan Melin li kama mute tawa jan Niniwan. tan ni la jan Niniwan li kama jan kon pi wawa mute.
Melin li pali e tomo suli kepeken kiwen suno tawa jan Niniwan. taso jan ali li ken lukin insa kiwen suno. tan ni la jan Melin li poki e tomo suli ni insa pi telo selo.
jan Niniwan li lon insa pi tomo suli ni. tan ni la jan ali li nimi e ona kepeken nimi "jan meli pi selo telo".


ilo kipisi suli tu -

sina sona e ni: jan Melin li kama jo e jan Antun lili. tenpo sike mute la jan Melin li pana sona e ijo mute tawa jan Antun. jan Antun li kama suli li kama wawa li kama e jan utala pona li kama e jan sona kin.
tenpo ni la jan Uten li utala e jan pi ma Sakeson. tenpo wan la ona li moku e telo pi lupa telo. taso jan ike li pana e telo ike tawa insa pi lupa ni. jan Uten li pilin ike tan telo ni. tenpo pimeja la ona li kama moli tan ni.  jan Uten li jo ala e jan lili mije sona. tan ni la jan utala pi ma Piten li utala e sama. ona li wile kama e jan lawa pi ma Piten. jan Melin li pilin ike tan telo loje ni. ona li toki e ni tawa jan utala ali :
"jan utala ali o. o kama tawa tomo suli Kamelote. kon wawa wan li pana sona e ni tawa sina: seme li kama jan lawa pi ma Piten."
jan utala ali li tawa tomo suli Kamelote. ona li lukin e ni: ilo kipisi suli wan li awen lon insa pi kiwen suli. jan li sitelen e ni lon monsi pi ilo kipisi: "jan li weka e mi la ona li jan lawa pi ma Piten" jan utala ali li wawa monsi e kipisi ni. taso ilo kipisi li tawa ala li awen lon insa kiwen. jan utala li ken ala weka e ni. jan Melin li toki e ni:
"jan Antun li lon ni. ona kin li wile wawa mons ." jan Antun li wawa monsi
e ilo kipisi. Ilo kipisi li weka e poki kiwen. jan utala ali li toki e ni:
"jan seme li jan Antun" 
jan Melin li toki e ni:
"jan utala o. o anpa e noka sina. jan Antun li jan lili pi jan Uten."
jan Antun li jan lawa sin."
jan Antun li kama jan lawa pi ma Piten. jan Melin li kama jan sona en jan kon pi jan lawa. 
***
tenpo suno wan la jan Antun li utala e jan Pelinowe. utala ni li lon ma kasi Pokelimante lon poka pi telo selo wan. jan Pelinowe li wawa. ona li kipisi mute e jan Antun. jan Antun li pana e telo loje. tenpo ni la jan Pelinowe li pana e kipisi wan pi wawa mute. Ilo kipisi suli pi jan Antun li pakala. ona li tawa pi sama kon li tawa poka pi telo selo. tomo tawa telo wan li lon ni. jan Antun li tawa insa pi tomo tawa telo li wawa e palisa tawa. jan Pelinowe kin li poka  pi telo selo. taso tomo tawa telo kin li lon ala ni. jan Pelinowe li toki ike tawa jan Antun. jan Antun li toki e ni tawa sama "jan ala li kama la mi moli. mi wile e ni: jan Melin li lon ni. mi wile e toki poka ona."
jan Antun li sona ala e ni: jan Niniwan li lon insa pi telo selo ni. ona li kute e toki pi jan Antun. jan Antun li lukin e telo. luka wan li kama tan telo selo. luka ni li jo e ilo kipisi suli pi pona lukin. jan Antun li kama tawa luka ni. ona li kute e kalama. kalama ni li toki e ni:
"jan lawa o. o kama jo e ilo kipisi ni. nimi ona li `Ekalipune'. Ilo kipisi suli ni li pona tawa sina. Ilo kipisi suli ni li ilo kipisi kon pi wawa mute. sina jo ona la jan ala li ken moli e sina."  jan Antun li kama jo e kipisi. ona li lukin e ilo kipisi. Ilo kipisi suli ni li pona lukin li suno lukin. jan li sitelen e toki kon lon ni. jan Antun li toki e ni: " jan meli pi telo selo o, pona. mi sona ala e ni: sina jan seme. taso mi wile e ni: sina jan pona pi kulupu pi jan lawa. sina li wile e ijo la sina ken kama jo e ijo mi."  luka li tawa insa telo. poka pi telo selo la jan Pelinowe li lukin e ni. ona li sona e ni: ona li kama nasa. ona li toki e ni: "jan Antun o. sina jo e ilo kipisi suli. tan ni la o kama utala. o kama moli."
"mi kama. mi kama utala e sina. sina kama moli."
jan Antun li kama poka jan Pelinowe. jan utala tu li kipisi e sama. taso jan Pelinowe li kipisi e jan Antun la ilo kipisi Ekalipune li kipisi mute e ona. tenpo ni la jan Antun li kipisi e jan Pelinowe. ona li kama moli. jan Antun li toki e ni:
"mi wawa mute. jan ala li ken utala e mi. mi sama kon sewi."


pipi kule tu 
jan Mokan li jan kon pi jan lawa Antun. ona li jan lili meli pi jan Iken en jan Koluwa. jan Montente li jan lili mije pi jan Mokan. ona tu li lon kulupu pi jan lawa. jan Antun li pona tawa ona tu. taso jan Montente li wile e ijo tan jan kin. ona li wile mute pi kama jan lawa. tenpo suno wan la ona li toki e ni tawa jan Mokan.
jan Mokan li wile pana e ijo wile pi jan lili ona li pali e telo moku pi pana lape pi wawa mute. jan Montente li pana e telo moku ni tawa jan Antun lon insa pi telo nasa.
tenpo kama la ona li wile lape li tawa tomo lape ona. tenpo pimeja kama la jan Montente li tawa tomo lape pi jan lawa. ona li kalama ala. tan telo pi pana lape la jan Antun li lape mute. jan Montente li jo e ilo kipisi lon insa pi len ona. ona li utala e insa pi jan lawa. jan Antun li toki ala li kama moli. jan Montente li tawa sama kon.
tenpo suno kama la jan pali li lukin e jan lawa moli li toki e ni tawa jan ali. jan ali li pilin ike tan palaka ni. jan Montente taso li pilin pona. ona li toki e ni tawa kulupu pi jan lawa: "jan utala pi ma Piten o, jan lawa li kama moli. mi pilin ike mute tan ni. taso ma pi mi mute li wile e jan lawa. ike la jan Antun li jo ala e jan lili mije. mi jan lili pi jan Iken. tan ni la mi mama poka pi jan Antun. sina mute li poka lili pi jan Antun. tan ni la mi wile kama jan lawa sin."
jan utala li wile ala utala e sama. tan ni la jan Montente li kama jan lawa.
taso jan Mokan en jan Montente li pilin ike tan ni: jan Melin li sona e tenpo pini. ona li sona e ni: seme li utala e jan Antun. tan ni la ona li wile e ni: jan Melin li moli. ona li sona e nasin wan tawa ni. kulupu pi jan lawa li tawa ma kasi Pokelimante. ona li wile alasa.
jan Mokan en jan Montente li weka e kulupu. ona li tawa lon lupa pi ma kasi. ona li sona e ni: lupa ni la jan Melin li lon.
jan Mokan li toki e toki kon. tan ni la uta pi jan Melin li kama kiwen. ona li ken ala toki. ona li kama nasa tan ni. ona li wile toki e toki kon pi utala jan Mokan. taso uta ona li ken ala open. jan Mokan li toki e ni:"jan Montente o, o kipisi e ona."
jan Montente li kama jo e ilo kipisi suli ona. ona li tawa jan Melin. ona li wawa monsi e ilo kipisi suli ona.
taso jan Niniwan li lon monsi pi kasi suli. jan ala li lukin e ona. ona li pilin ike mute tan jan Mokan en jan Montente. ona li toki e toki kon. tenpo ni la jan Melin li kama sama pipi kule. ona li tawa kon li tawa poka pi jan Niniwan li anpa lon lawa pi jan Niniwan.
jan Mokan en jan Montente li lukin e jan Niniwan. jan Mokan li toki e ni: "jan lili mi o, o kipisi e ona tu."
taso jan Niniwan li toki e toki kon sin. jan Mokan en jan Montente li kama sama soweli jaki. tenpo ni la jan utala kulupu li kama li alasa e ona. ona li pana e palisa kipisi. jan Mokan en jan Montente li kama moli.
jan Melin pi sama pi pipi kule li toki e ni tawa jan Niniwan:
"olin mi o. pona. sina pana e pona tawa mi. tenpo suno nanpa wan la mi tu li lukin e sama la mi sona e ni: sina pana e pona tawa mi. tenpo suno ni la mi moli ala tan sina. taso mi wile ala lon insa pi ma jan. tenpo kama ali la mi wile awen pipi kule."
jan Niniwan li toki e ni tawa jan Melin:
"olin mi o. sina wile awen pipi kule la mi kin wile kama sama pipi kule. tenpo kama la mi tu li awen lon insa pi ma kasi Pokelimante." jan Niniwan li toki e toki wan li kama sama ona.  pipi kule tu li tawa kon.
tenpo kama la jan ala li lukin e ona.
tenpo kama la ma Piten li jo ala e jan lawa. jan utala pi ma sin li utala e ona. jan Ankele en jan Sakeson li kama insa pi ma Piten. ona li utala moli e utala mute pi ma Piten. ma Piten li kama ma Inli. taso ni li toki sin.



akesi kon
dragon


Akiwen
Adrien
jan

ike lukin
ugly


Ankele
Angle
ma, jan

ilo kipisi
sword


Antun
Arthur
jan
expect Atu
jan kon
magician


Ekalipune
Excalbur
ilo
Ekalipu
jan lawa
ruler, king


Iken
Ygerne
jan

jan lili
child


Inli
England
ma

jan lili mije mi
my son


Kamelote
Camalot
tomo

jan meli
wife


Kanse
France
ma

jan meli lili
daughter


Kanse
French
toki

jan mije
husband


Kinli
Wales
ma

jan pali
workmen, servants


Koluwa
Gorlois
jan

jan pi sona sina
people you know (about)


Konuwa
Cornwall
ma

jan pi toki musi
poet


Lasina
Latin
toki

jan sitelen
writer


Melin
Merlin
jan

jan sona
scholar


Mokan
Morgan
jan

jan unpa
lover, sex partner


Monteken
Vortigern
jan 
expect Wosiken
jan utala
warrior


Montente
Mordred
jan
Mote
kama jo
get


Niniwan
Viviane
jan 
Wiwijan
kama jo
take, receive


Pelinowe
Pellinor
jan

kama jo ike
steal


Petelike
Fre'de'ric
jan

kama suli
grow up


Piten
Britain
ma

kasi anpa
grass


Pokelimante
Broce'liande
ma
Pokelijante
kasi suli
tree


Pole
Paul
jan

kiwen suno
crystal


Sakeson
Saxon
ma, jan

kiwn lili
gravel, rubble


Simase
Dymas
jan

ko tomo
mortar


Sintaken
Tintagel
tomo
Sintake
kon ike
demon


Uten
Uther
jan
expect Ute
kon pona
good spirit






kon pona
laughter






kon seli
fire ball






kon sewi
spirits






kon wawa
spell






kulupu
troops, servants






kulupu pi jan lawa
royal court






lape mute
sleep soundly






lipu
book
strictly 'lipu mute' which is not much used





lon anpa {x}
under, below x






lupa telo
well, spring






ma kasi
ground






ma pi kasi suli
forest, woods






ma tomo
city






mama meli
mother






meli sama
sister






mije lili
son






moku e telo
drink






nasin suli
life, biography






nena pi jan lili
baby bump






ni pini la
after that






pakala!
damn!
general curse word





palisa kipisi
spear, arrow






palisa suno
candle






palisa tawa
oar, paddle, pole






pana e ike (tawa)
sent an evil, curse






pana e kon pona
laugh






pana e pona tawa
do a favor for, save






pana sona
teach






pana sona pini la
after the lesson






pilin ike
feel bad, ill






pilin ike
sad






pilin ike
feel sick






pilin pona
happy






pini e sike suno n
is n years old






pipi kule
butterfly






poka pi telo suli
ocean shore






poki e
confine, lock up






pona lukin
pretty, beautiful






pona tawa
like
x li pona tawa y = y likes x





sama ali
identical, totally the same






sike e suno lon tenpo n
is n years old






sin
new, other, more






sitelen kepeken toki x 
write in x (language)






sitelen lape
dream






suli
adult






supa monsi lawa
throne






tan ni
therefore, so






taso pilin
lonely






tawa anpa
fall






tawa kon
fly






tawa monsi (pi)
follow






tawa sama kon
go like the wind






tawa weka
go away, flee






telo ike
poison






telo loje
blood






telo moku pi pana lape
sleeping potion 






telo oko
cry, tears






telo selo
lake






tenp e
take (time), last (for)






tenpo kama
future






tenpo kama
future






tenpo kama la
after that






tenpo kama lili la
in a little while






tenpo musi
fun time






tenpo mute la
often






tenpo nanpa wan la
for the first time






tenpo ni
at that time






tenpo ni la
at that time






tenpo pi pini mute la
a long time ago






tenpo pimeja
night






tenpo pimeja ali la
every night






tenpo pimeja ni la
tonight






tenpo pini
past






tenpo pini la 
in the past, [past tense]






tenpo pini mute la
a long time ago






tenpo sama la
at the same time, instantly






tenpo sike mute la
for many years






tenpo sin la
another time






tenpo suno ali
every day






tenpo suno ali la
all day






tenpo suno ali la
every day






tenpo suno kama la
on the next day






tenpo suno kama la
next day






tenpo suno mute la
for many days






tenpo suno n la
in n days






tenpo suno nanpa n la
on the nth day






tenpo suno wan la
(on) one day






tepo pimeja kama la
that night






toki
story, tale






toki ike
speak spitefully






toki kepeken toki x
speak x (language)






toki kon
spell, magic phrase






toki musi
poetry






toki tawa sewi
pray






tomo lape
bedroom






tomo sewi
tower






tomo suli
palace, fortress






utala seli
raze






wawa e
apply force to, push






wawa monsi e
pull on






wile lape
sleepy




















A first couple of words

A long time ago, poets of France and Britain and Wales came to talk about kings and magicians and warriors.  These tales were not writings but just talk.  One magician in these tales was Merlin.  His name was "Merlin" or "Myrrdin" in Celtic languages.  Everybody liked these tales.  In this situation, writes came to write tales about Merlin. 

Geoffrey of Montmouth was a scholar in Wales. He wrote many books: "Prophecies of Merlin", "History of the Kings of Britain" and "Life of Merlin."  Geoffrey wrote in Latin.  His tales said that Merlin was a king.  Another king fought him.  He went to the woods.  He went crazy. But he knew the future.   

Then Chretien de Troyes wote many books abut King Arthur in French.  Kings and warriors and schollars of that time read these tales.  They liked these tales. 

Robert de Boron was a scholar in France.  He wrote and bunch of books about Merlin and Arthur.  He wrote all the tales about the people you know.  He wrote in French.

I am Fre패de패ric.  I like the tales of Robert de Boron.  I wanted to write Robert's tales in toki pona.  Here are these tales.
Adrien and Paul are my sons, aged five and nine.  They don't speak toki pona.  So I tell the tales to them in French. They like these tales.  So they drew colored pictures for this book.  


Two Sisters

A long time ago, there was a demon.  He was a very powerful spirit.  But he was lonesome and wanted a child.  He looked for a mother for his future child.

In Britain, he saw two women.  These women had the same parents.  They looked good to the demon.  The demon followed the two women.  When the women were sick because of this, they went to the house of a very wise man. The wise man saw the demon and told the women "Every night, you lock yourselves in your bedrooms.  If you light candles behind your doors, the demon cannot come in"

The women did this many times.  The demon could not go to the bedrooms or the women.  But he was very smart.  He put evil in the feelings of the women.  The two women fought with each other.  They said many spiteful things.  When the women felt bad, they went to their rooms.  One woman lit the candle.  But the other woman didn't.  The demon was very happy.  He made no noise when he went into the woman's bedroom. Nobody knows what happened in the bedroom.  But next day the woman was sick.  She said "Damn!  Last night I had a bad dream.  My inside is a baby bump because of the bad dream" 

At night she bore a monstrous child.  He was very ugly.  There was a lot of hair all over his body.  The head and limbs of the baby were like the limbs and head of a beast.
The woman prayed "Good spirit of plants and animals, I call upon you.  Make my child good looking."

She cried a lot.  These tears washed the head of the infant.  Immediately, all the hair went away  The animal limbs went away.  The animal head went away. The baby was beautiful.  The woman was very happy.  She told the infant "You are the child of good and evil.  You are Merlin." 
Merlin became a magician with good power and evil power.  He could see the past and the future.  He could bring about what he wanted. 

Two Dragons 

A long time ago, Vortigern was rule of Britain.  He was very wicked.  He stole the throne of the dead king.  He murdered a son of the dead king.  But another son did not die and fled.  Vortigern was angry because of that boy.  He wanted to build a tower.  This building would be very big and very tall.  Nobody would be able to attack this building.  The construction was on a big hill.  But when the walls were little, they fell apart and became a lot of gravel.  Several times, people built the walls. But every time the walls fell apart.  Wise men told Vortigern "Walls using mortar and the blood of a child can go high. This child should be seven years old.  He should not have a father."  The warriors of the king went out and looked for this child.  The warriors went to the city.  Merlin came to them and said "You need me.  I am seven years old.  I don't have a father."  The warriors heard this strange message.  They sent to child to Vortigern.  

Merlin said "O King, I will tell something about the crumbling tower.  Two dragons sleep under the hill.  The wall presses on the backs of the dragons. They twist around and destroy the big building.  If I lie, you may burn me."  

The king's workmen worked inside the hill.  They found two big stones.  They worked inside stone and saw a dragon.  This dragon was white and big and flew and roared terribly.  They worked inside the other stone and saw another dragon.  This dragon as red and very big.  The two dragons saw eachother. The fought and sliced and flamed.  The battle lasted three days.  The red dragon slashed to vitals of the white dragone.  The white dragon died and fell and became a fireball.  The red dragon took off.  Nobody saw him.  
Vortigern said to Merlin "You will speak knowledgeably about this battle."  Merlin said "The white dragon is you.  The red dragon is Uther and is the son of the dead king.  In three days, Uther will come and kill you just as the white dragon is dead because of the red dragon."
Vortigern was very frightened because of this.  He sealed himself in his house.  But Uther came and razed the house.  Vortigern died .  Uther became king of Britain.  Merlin became Uther's wise man and magician.  


Two Husbands

When Uther became king of Britain, he wanted to get a wife.  For many days the king's court traveled in the country.  But Uther did not see a woman who looked good to him.
One day they came to Cornwall.  This is a pretty country on the shore of the ocean.In this country one can see grass and many beasts.    
The castle Tintagel is in this country, beside the sea and under a very big rock,  Because of this, nobody can attack this building.  Tintagel is the palace of Gorlois and Ygerne.  Gorlois is the king of Cornwall.  Ygerne is his wife.  When Uther saw beautiful Ygerne, he loved her.  At that time, Gorlois was away at war.  Uther was happy because of that.  He spoke his love to Ygerne.  But Ygerne said "O King, I love my husband only.  Don't speak your love to me.  Go away to your own country."
Uther didn't go.  He bought precious jewels and beautiful expensive clothes.  He sent them to Ygerne.  But Ygerne did not receive them.  She locked herself in Tintagel and did not talk to Uther.  
Uther attacked the castle.  But tintagel is under a very big stone .  Nobody can attack this building.  Uther was feeling very bad because of this.  He did not have a way to Ygerne. Merlin knew everything.  He knew the desolation of Uther.  He came to Uther and said "O king, why are you sad?"
"I am going crazy because of my love for Ygerne.  All day and night I want to see her.  But she has locked herself in her castle.  Can you do this?"
"O King, I don't want to do this.  Ygerne is the wife of Gorlois.  This is evil."
"Merin, if you do this, I will give all my possessions to you."
Merlin  saw the future and said "O King, I will do this.  But tonight you and Ygerne  will make a baby.  I want that baby.  Only you and I can know this.  Do you like this?"
"Yes"
Merlin cast a very powerful spell.  This spell was the name of a dragon.  Uther became exactly like Gorlois.  No one could see the difference between Uther and Gorlois.  Merlin told him "Go to Ygerne's castle.  You will get what you desire."
Uther went to Tintagel.  Ygerne saw him as her husband and took the man in her arms.  She gave her mouth to him.  They went to the bedroom.  
That night, Gorlois dies in a battle.  Ygerne learned that her lover was not Gorlois.  But she did not know who it was.  Later Uther became Ygerne's husband. 
The child came and got the name "Arthur".  But on his second day, Arthur was gone.  Ygerne was very sad because of that.  The king's servants looked throughout the country.  But nobody found Arthur.  Only Uther knew that Arthur was with Merlin.


Two Magicians 

One day Merlin was walking in the forest of Broce'liande. He liked the woodlands.  He cast a spell and became a large beast.  This beast had white legs and large horns.  He went like the wind and talked to birds and trees.  He came to the edge of a spring.  There a woman was gathering plants.  She said "Oh, come here, very beautiful beast." 
Merlin came to her.  The woman took him in her arms and said "What is your name?"
"I am Merlin." Merlin said.  Immediately, he became a man. The woman was frightened by this and said ""Oh, you are a demon."
"No.  I am a magician and Uther's wise man. What is your name?"
The woman looked at Merline and knew that he was good.  "I am Viviane.  I am the child of Lord Dymas."
All day, Merlin and Viviane talked about many things and laughed.  When night came, Viviane said "The moon  is rising.  I have to go to my father's castle.  But I want to see you again."  
Every day, Merlin came back to the woodlands.  Every day, Merlin and Viviane talked and played.  They loved each other.  But play time cannot be all time.  One day, Merlin told Viviane "I love you.  I always want to stay with you. But I am Merlin.  I am the wise man of the king.  I cannot stay here.  I am going.  But in a little while I will come with you."  
"I too love you.  I will wait for you here.  But I want one thing."  
"What do you want?"
"I want to be a magician like you."
Merlin was happy because his beloved would be a magician.  He said "I will teach you all my knowledge."
He talked to Viviane and taught the first spell.  After the lesson, Viviane cast this spell.  She became a butterfly and was very happy and laughed.  Merlin said "For the first time, I heard laughter from a butterfly."
Merlin became a beast.  The beast and the bug went to the woodland.  They went like the wind.  They were very happy.  After that, Merlin often came to Viviane So Viviane became a very powerful magician.  
Merlin build a crystal palace for Viviane.  But everyone can see through crystal.  So Merlin enclosed the palace with a lake.  Viviane was inside this palace.  So everybody called her  "the lady in the lake."


Two Swords 

You remember that Merlin took little Arthur.  For many years, Merlin taught many things to Arthur.  Arthur grew up and became strong and a good warrior and a wise man too.  
Then Uther fought the people from Saxony.  Once he drank water from a spring.  But an enemy had put poison in the spring.  Uther was sick because of the water.  At night he died from it.  Uther did not have a known son.  So the warriors of Britain fought each other. They wanted to become the king of Britain.  Merlin felt bad because of this blood.   He spoke to all the warriors.  
"Warrior, come to Camelot .  A spell will teach you who will become the king of Britain."
The warrior all came to Camelot. They saw a great sword embedded in a big stone.  This was written on the back of the sword "Whoever releases me is the king of Britain."  All the warrior pulled on the sword.  But tht sword did not move and stayed in the stone.  The warrior could not release it.  Merlin said "Arthur is hear.  He too wants to pull."  Arthur pulled the sword.  The sword came out of its rocky container.  The warriors said "Who is Arthur?"  Merlin said "Warriors, bend your knees.  Arthur is the son of Uther. Arthur is the new king."
Arthur became king of Britain.  Merlin became wise man and magician of the king.
.....

 
One day, Arthur was fighting Pellinor.  This battle was in the forest of Broceliande, on the shore of a lake.  Pellinor was strong.  He cut Arthur a lot.  Arthur shed a lot of blood.  The Pellinor gave one cut of great force.  Arthur's sword was broken.  He went like the wind to the shore of the lake. There was one boat there.  Arthur got into the boat and plied the oars.  Pellinor also was near the lake.  But there was not another boat.  Pellinor insulted Arthur.  Arthur said to himself "If nobody come, I am dead. I wish Merlin were here.  I want to talk with him."   
Arthur did not know that Viviane was in the lake.  She heard Arthur's talk.  Arthur looked at the water.  An arm came from the lake.  The arm held a beautiful big sword.  Arthur came to the arm.  He hear a voice.  This voice said "O King, take this sword.  Its name is "Excalibur".  This sword is good for you.  This sword is a magic sword of great power.  While you have it, nobody can kill you."  Arthur took the sword .  He looked at the sword.  This sword was beautiful and bright looking.  There was a spell written on it.  "O, Lady of the Lake, thank you.  I don't know who you are.  But I want you as a friend of the king's court. If you want anything, you can get my possessions."  The arm went into the lake.  On the shore of the lake, Pellinor saw this.  He knew that he was going crazy.  He said "Arthur, you have a sword.  So, come fight. Die."   "I am coming.  I am coming to fight you.  You are coming to die."
Arther came close to Pellinor.  Then two warriors slashed the same.  But when Pellinor cut Arthur, Excalibur cut him many times.  The Arthur slashed Pellinor. He died.  Arthur said "I am very strong.  No one can fight me.  I am like a spirit."


Two Butterflies

Morgan was a magician of King Arthur.  She was the daughter of Ygerne and Gorlois. Mordred was Morgan's son.  They were in the king's court.  Arthur was good to them.  But Mordred wanted something more from people.  He very much wanted to be king. One day he told this to Morgan. 
Morgan wanted to give her child what he wanted and made a very strong sleeping potion.  Mordred gave this drink to Arthur in wine.  Later, he became sleepy and went to his bedroom.  That night Mordred went to the king's bedroom. He didn't make a noise.  Because of the sleeping potion Arthur slept soundly. Mordred had a sword in his clothes.  He attacked the vitals of the king.  Arthur did not speak and died.  Mordred traveled like the wind.  
Next day the servants saw the king dead and told this to everyone. Everyone was sad because of this disaster.  Only Mordred was happy. He spoke to the king's court "Warriors of Britain, the king is dead.  I am sad because of this.  But our country needs a king.  Unfortunately, Arthur had no son.  I am the child of Ygerne.  So I am close kin of Arthur.  You are less close to Arthur.  So I ought to become the new king."
The warriors did not want to fight each other. So Mordred became king.   
But Morgan and Mordred were worried because Merlin knew the past.  He knew who attacked Arthur.  So they wanted Merlin dead.  They knew a path to this.  The court went to the forest of Broceliande.  They wanted to hunt.  Morgan and Mordred escaped from the group.  They went to the spring in the woods. They knew that Merlin was at that spring.  
Morgan cast a spell.  Because of it, Merlin's mouth became stone.  He could not speak.  He went crazy because of this. He wanted to cast a spell to battle Morgan.  But his mouth could not open.  Morgan said "Mordred, slash him"  Mordred got his sword.  He went to Merlin.  He drew his sword. 
But Viviane was behind a tree.  Nobody saw her. She felt very bad because of Morgan and Mordred.  She cast a spell.  Immediately, Merlin became like a butterfly.  He flew and went to the side of Viviane and landed on Viviane's head.  Morgan and Mordred saw Viviane.  Morgan said "My child, slash those two."   
But Viviane cast another spell.  Morgan and Mordred became like disgusting beasts.  Then the troop of warriors came and hunted them.  They shot arrows.  Morgan and Mordred died.
Merlin, as a butterfly, spoke to Viviane.  "My love, thank you.  You saved me. The first time we saw each other, I knew that you would save me.  Today I am not dead because of you. But I don't want to be in the world of men.  From now on, I want to stay a butterfly.  Viviane told Merlin "My love, if you want to stay a butterfly, I too will become like a butterfly.  In the future we will stay in Broceliande forest.  Viviane cast a spell and became like him.  The two butterflies flew away. After that, nobody saw them 

In the future, Britain did not have a king.  Warriors from new countries fought it.  Angles and Saxons came into Britain.  The lethally fought many wars in Britain.  Britain became England. But that is another story. 




