 lingua latīna 
toki Lasina (toki Lasina: lingua latīna) li toki pi ma Lasina lon tenpo pini li toki pi ma Loma lon tenpo pini. taso ma suli Loma pi pini suno li pakala la, toki Lasina li awen. toki Lasina pi jan mute li ante lon ma ante li kama e toki pi kulupu Loman. taso tenpo mute la, jan pi ma Elopa li kepeken awen e toki ni lon lawa lon sewi lon sona.

jan suli pi sitelen musi lon toki ni li jan Wekilusu (Vergilius) li jan Olasiju (Horatius) li jan Takitu (Tacitus).

toki Lasina li kama lon ma Lasina lon ma Italija pi tenpo pini. ma ni la, ma tomo Loma li kama. ma tomo Loma li kama lawa e ma mute. ma suli ni li awen lon tenpo mute, jan mute pi ma tomo Loma li pana e toki Lasina tawa jan pi ma ante mute. toki ni li kama tan toki Lasina:

tenpo ni la, toki Lasina li toki mama pi jan ala. taso jan sona li kepeken toki Lasina tan ni: ona li pana e nimi tawa soweli mute. jan pi kulupu sewi Katolika li toki kepeken toki Lasina li lukin e lipu pi tenpo ante mute pi toki Lasina. tan ni la, ona li toki lawa lon ma Wasikano.

sitelen pi toki Lasina li lon anpa. toki Lasina li kepeken sitelen Lasina.
