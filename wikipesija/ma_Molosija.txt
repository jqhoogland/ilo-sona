ma Molosija li ma lawa lili musi lon ma Niwata pi ma Mewika. jan lawa pi ma Molosija li jan Kewin Pa (toki Inli la Kevin Baugh) li jan Asijan Pa (toki Inli la Adrienne Baugh). mani pi ma Molosija li mani Walowa (Valora). mani Walowa wan li sama mani Futulusu (Futtrus) 100. ni li sama 1/3 pi pan suwi ko Pilisupawi (Pillsbury). 

ma Molosija la, ona li utala e ma Tosi pi open suno (toki Inli la East Germany). jan Kewin Pa li lon ma Tosi pi pini suno la, lape ike li kama. ma Molosija la, ma Tosi pi open suno li kama e lape ike. ma Tosi pi open suno li weka lon tenpo sike 1990. taso, ma Molosija la, ma Tosi pi open suno li lon ma sike telo pi ma Kupa.

len ma pi ma Molosija li jo e kule tu wan: laso sewi en walo en laso kasi. laso sewi li sitelen e wawa pi ma Molosija e sewi. walo li sitelen e jaki ala e nena ma lon poka. laso kasi li sitelen e mani e ma kasi.

ma Molosija li kepeken e toki Inli e toki Epanja e toki Epelanto.
