 日本 
len ma
sitelen lawa
 君が代(lawa pi jan lawa sewi)


ma Nijon (toki Nijon: 日本 ɲihoꜜɴ) li ma lon ma Asija. ona li kulupu ma lon telo. jan ona li nimi e ma Nipon (toki Nijon: 日本 ɲippoꜜɴ) tawa ma ni. toki suli ona li toki Nijon (toki Nijon: 日本語 ɲihoŋɡo).

ma Nijon li poka e telo suli Pasipi e telo suli Nijon. ma Sonko e ma Anku seli e ma Anku lete e ma Losi li lon ma suli Asija li poka e ma Nijon.

ma suli pi ma Nijon li tu tu: ma Okito en ma Onsu en ma Sikoku en ma Kijusiju. ma Onsu li ma suli nanpa wan li mute jan nanpa wan. ma Nijon li jo e kulupu ma lili lon telo Lijukiju kin. ma suli nanpa wan pi ma Lijukiju li ma Okinawa.

ma tomo lawa pi ma Nijon li ma tomo Tokijo. tenpo pini la ma tomo Kijoto li ma tomo lawa pi ma ni. tenpo pini pini la ma tomo Nala li ma tomo lawa. tenpo pini pini la jan Nijon li nimi e ma ni li ma Jamato.

tenpo pini pini la sona pona mute en ilo pona mute li kama tan ma Sonko en ma Anku. tenpo pini lili la ma Nijon li sona tan ma Mewika en ma Elopa.

ma tomo pi ma Nijon:



ma Nijon li jo e kulupu jan Jamato anu kulupu jan Nijon, e kulupu jan Ajenu e kulupu jan Lijukiju. jan Ajenu li kulupu jan nanpa wan pi ma Okito. kulupu jan Lijukiju li lon kulupu ma telo Lijukiju. jan Jamato li lon ma ali pi ma Nijon. jan mute li toki e toki Nijon, taso toki Ajenu en toki Okinawa li kin lon.

ma pi ma Nijon li lili, taso nanpa jan lon ma Nijon li suli. jan mute li lon ma Nijon. mute jan la ona li ma suli nanpa luka luka lon ale.

jan pi ma Nijon li musi e musi Ko.

ma Nijon li jo e mani mute. ona li pali e ijo mute li pana e ijo ni tawa ma ante.

ma Aja · ma Akanisan · ma Anku lete · ma Anku seli · ma Asepajan · ma Ilakija · ma Ilan · ma Imalasi · ma Intonesija · ma Isale · ma Jamanija · ma Kanpusi · ma Kasatan · ma Katali  · ma Katelo · ma Kilisa · ma Kiposi · ma Kuwasi · ma Lajo  · ma Lanka · ma Losi · ma Lunpan · ma Malasija · ma Masu · ma Mijama · ma Monkolu · ma Nepalu · ma Nijon  · ma Opekitan · ma Pakisan · ma Palani · ma Palata · ma Panla  · ma Pilipina · ma Pilisin · ma Punawi · ma Sajusi · ma Sikimenisan · ma Simolete · ma Sinkapo · ma Siwewi · ma Sonko · ma Sulija  · ma Tawan · ma Tawi · ma Tosikiton · ma Tuki  · ma Tuku · ma Uman · ma Utun · ma Wije
