 Sealand 
len ma
sitelen lawa
ma Silan (toki Inli: Sealand) li ma lawa lili musi lon telo suli lete  lon poka pi ma Juke.  

tomo Po Luse (toki Inli: HM Fort Roughs) li tomo utala telo lon telo suli lete. ona li pali lon tenpo sike 1943 lon utala suli nanpa tu tan ni: ona li wile awen e tawa esun lon telo pi ma Juke. utala li pini la, jan li weka e tomo.

tenpo sike 1967 la, jan Pasi Lo Pete (Paddy Roy Bates) li kama tawa tomo Po Luse tan ni: ona li wile kama pana e kalama weka. kulupu lawa pi ma Juke li toki e ni: ona li ken ala pana. taso, ma Juke li jo ala e telo pi sike ma, e tomo Po Luse. pini utala la tomo li kama lon telo pi ma ale, lon ala telo pi ma Juke. tan ni la, jan Pasi Lo Pete li toki e ni: tomo Po Luse li kama ma sin. ona li toki e ni: ona li jan lawa pi kulupu lawa mama pi ma ni. ona li pana e nimi "Silan" tawa ma ni.
