ma Wasikano li ma lon ma suli Elopa li ma tomo lon ma tomo Loma. kulupu Santasete li jo e ma Wasikano. ma tomo lawa ala li lon ma Wasikano. ma pi ma Wasikano li lili mute. ma ante ale la ma pi ma Wasikano li lili. toki lawa pi ma Wasikano li toki Lasina li toki Italija. toki Italija la nimi pi ma Wasikano li nimi Vaticano. ma Wasikano li jo e tomo lawa pi nasin sewi Katolika taso. ma Wasikano li jo e jan 1000. ona li jan pi nasin sewi Kolisu li jan pi kulupu Guardia Svizzera Pontificia. ma Wasikano li kepeken e mani Elo.

tenpo mute pini la jan lawa pi nasin sewi Katolisimu li jo e ma mute lon ma Italija. ona li jo e ma Lasijo. ma tomo Loma li lon ma Lasijo. jan Giuseppe Garibaldi li kama jo e ma mute pi jan lawa pi nasin sewi Katolisimu. taso ma Lasijo li awen tan ni: jan Napolejon li pana e pona. jan Napolejon li weka la ma Italija li wile jo e ma tomo Loma. ma Italija li kama jo e ma Lasijo li kama jo e ma tomo Loma. taso jan lawa pi nasin sewi Katolisimu li wile ala e ni: ma ona li ma pi ma Italija. tenpo sike 1929 la jan lawa pi ma Italija (jan Musolini) en jan lawa pi nasin sewi Katolisimu (jan Pijonono) li toki e ni: jan lawa pi nasin Sewi Katolisimu li ken jo e ma lili.

ma Alan · ma Antola · ma Elena · ma Epanja · ma Esi · ma Isilan · ma Italija · ma Juke · ma Kanse · ma Kiposi · ma Lawi · ma Lijatuwa · ma Lisensan · ma Lominija · ma Losi · ma Lowasi · ma Lowenki · ma Lowensina · ma Lusepu · ma Maketonija lete · ma Mata · ma Monako · ma Mosijo · ma Motowa · ma Netelan · ma Nosiki · ma Osalasi · ma Pelalusi · ma Pesije · ma Posuka · ma Potuke · ma Pokasi · ma Posan · ma Samalino · ma Seki · ma Sensa · ma Sinakola · ma Sipe · ma Sopisi · ma Sumi · ma Suwasi · ma Tansi  · ma Tosi · ma Tuki · ma Ukawina · ma Wasikano

kipisi:ilo Wikitata
