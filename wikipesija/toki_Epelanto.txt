 Esperanto 
laso pimeja li jan mute. laso walo li jan pi mute lili.

toki Epelanto (Esperanto) li toki sin tawa ma ale. toki sin la ona li suli. jan pi toki mama Epelanto li lon.

jan Sameno li mama pi toki Epelanto. ona li jan pi sona lukin tan ma Posuka. ona li wile e ni: toki Epelanto li toki nanpa tu tawa ma ale. nimi "Epelanto" li tan nimi ona tawa ona sama. toki Epelanto la kon ona li "jan wile". nimi pi toki Epelanto li kama tan toki pi ma Elopa.

toki Epelanto li toki lawa pi ma ala. taso jan pi toki Epelanto li pana e nimi Esperantujo (ma pi toki Epelanto) tawa ma ale ona.

toki Epelanto li kama suli lon tenpo pi pini lili tan ijo mute. kulupu pi ilo Kuku li pana e toki Epelanto lon ilo ona pi ante toki. sama la kulupu pi ilo Tujolinko li pana e sona pi toki Epelanto lon ilo ona.

kulupu pi toki Epelanto la jan mute li lon. jan mute li jan pi kulupu UEA li kama kulupu mute lon ma mute lon tenpo mute li sitelen e lipu sona mute li pana sona e toki Epelanto. kama kulupu jan pi toki Epelanto la toki akesi li ike tawa jan ni mute.

toki Epelanto li jo e kalama pini mute tu wan e kalama open luka. wawa nimi li lon kalama nanpa tu tawa pini. tenpo ale la sitelen li kalama sama.

uta

uta

nena

uta

kalama pini mute li sitelen sama nasin IPA. sitelen ni li sama ala: sitelen c li tawa /ts/. sitelen ĉ li tawa /tʃ/. sitelen ĝ li tawa /dʒ/. sitelen ŝ li tawa /ʃ/. sitelen ĵ li tawa /ʒ/. sitelen ĥ tawa /x/.

kalama open tu ni li ken kama wan: aj en ej en oj en uj en aŭ en eŭ.

tenpo mute la nasin pi toki Epelanto li: suli-tawa-ijo. nimi li ijo la -n li lon pini pi nimi. nasin li ala suli-tawa-ijo la ni ken li pona.

toki Epelanto li jo e nanpa lon nimi. tenpo ale la namako pi ijo li pilin sama kepeken ijo. lon ni li pini tu tu tawa ijo.

toki Epelanto li toki e tenpo lon nimi pi pali. tenpo la pini pi nimi pi pali pi toki Epelanto li ni:
tenpo pini. -is
tenpo ni.   -as
tenpo kama. -os
tenpo ken.  -us
tenpo ala.  -i
nimi "o" pi toki Epelanto la nimi pali li pini kepeken -u. 
o lukin: "tawa" li "iri". "o tawa" li "iru"
