nena ma li lon ma. ken la, nena ma li suli li lili. ma ale la, nena ma Somolama li suli nanpa wan.

kulupu suno la, nena ma Olinpu Mon li suli nanpa wan.

ma tomo mute li lon nena ma. ni li pona tawa utala tawa pakala telo.

jan li pali e ma tomo Loma lon nena ma luka tu.

nena ma li ken jo e ko seli lon insa ona. nena ni li nena seli. nena seli li ken open. ona li open la, ona li pana wawa e ko seli tawa ma poka, e kon pimeja tawa sewi. ko seli ni li seli mute, li ken pakala e ijo, li ken moli e jan.

tenpo sike nanpa 79 la, ma Italija la, nena seli Wesuwiju (toki Lasina: Vesuvius) li open, li pana e ko seli mute tawa ma tomo Ponpewi (toki Lasina: Pompeii). ko seli li len ale e ma tomo Ponpe, li moli e jan ale pi ma tomo ni.
