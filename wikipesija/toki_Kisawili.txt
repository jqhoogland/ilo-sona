 Kiswahili 
toki Sawili (toki Sawili: Kiswahili kiswɑˈhili) li toki lon ma Apika pi open suno lon kulupu toki Pantu. ona li toki mama pi kulupu jan Sawili. taso, jan mute ante li lon kulupu ante lon ma poka pi kulupu ni li wile toki tawa jan pi kulupu ante li kepeken toki ni tawa ni. tan ni la, ona li toki pi lawa ma lon ma mute lon ma Apika.

tenpo pini la, toki Sawili li toki suli lon esun lon ma Apika pi open suno. tan ni la, ona li jo e nimi mute tan toki Alapi tan toki ante.
