jan li awen wile kepeken nanpa suli. nasin nanpa li lon pu li pona mute a. taso nanpa li suli mute la nasin nanpa pu li wile e nimi mute. ni la jan Kapilu en jan Tepo li jan pi toki pona li pana e nasin nanpa namako. nimi pi nasin nanpa sin ni li nasin nanpa pona. jan mute ala li kepeken nasin ni. jan mute li wile awen kepeken nanpa suli ala. taso jan li kepeken nanpa pi suli mute la jan ni mute li kepeken nasin nanpa pona lon tenpo mute li kepeken nasin nanpa ante pi toki pona lon tenpo lili a.

lipu li kepeken nasin pu pi nanpa suli la ni ale li sama lon nasin nanpa pona.

taso nanpa li suli la nasin nanpa pona li pana e ken namako. lipu li kepeken nasin nanpa pu la ni li awen pona sona tawa nasin nanpa pona. taso nanpa li suli la nasin nanpa pona li ken lili e mute nimi.

nasin nanpa pona la, nimi "ale" li ken pana e sona ante. nimi nanpa li lon open pi nimi "ale" la nanpa open li suli e nanpa ale.

nanpa suli li kepeken nasin nanpa pona la ni li ken awen suli kin lon lipu. suli ni li ike la sitelen nanpa li ken lili kepeken sitelen lili pi open nimi. nimi "ale" li kama sitelen A. nimi "mute" li kama sitelen "M". nimi "luka" li kama sitelen L. nimi "tu" li kama sitelen T. nimi "wan" li kama sitelen "W". nasin sitelen ni la 12 345 li kama wan ale mute tu wan ale mute mute luka li ken kama WAMTWAMML.

wan li nanpa suli la ala li nanpa lili. nanpa ante li ken lon insa. ni la jan Kapilu li pana e nasin namako tawa nasin nanpa pona.
