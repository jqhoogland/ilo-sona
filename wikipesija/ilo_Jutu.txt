ilo Jutu (toki Inli: YouTube [juːt(j)uːb]) li ilo pi sitelen tawa lon ilo sona. ona la jan li ken pana e sitelen tawa li ken lukin e sitelen tawa. ona li open lon tenpo sike 2005. mama ona li jan Si Sen (Steve Chen) li jan Sate Uli (Chad Hurley) li jan Sawe Kalin (Jared Karim). kulupu Kukele li esun li kama jo e ona lon tenpo sike 2006. nanpa pi jan kama la ona li lipu ilo nanpa tu lon ma ale (nanpa wan li ilo Kukele).

jan mute en kulupu mute lon ma ale li kepeken ilo Jutu tawa pana pi sitelen tawa. ni la sitelen tawa pi toki mute li lon ilo Jutu kin.
