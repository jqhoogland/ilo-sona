jan sewi Minewa (toki Lasina: Minerva) li jan sewi pi nasin sewi Loma. ona li lawa e sona e sona utala e nasin lawa e pali musi. lukin la ona li meli li jo e len kiwen. sitelen ona li waso alasa pi tenpo pimeja. mama mije ona li jan sewi Jupite. ona li kama tan lawa pi jan sewi Jupite. ona en jan sewi Jupite en jan sewi Juno li jan sewi tu wan pi nena Kapitolinu. nimi ona pi toki Lasina li kama tan nimi *meneswo. ni li jo e kon sona. nasin sewi la ona li jan sewi Atena.
