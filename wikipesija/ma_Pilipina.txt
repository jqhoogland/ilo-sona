 Pilipinas 
len ma
sitelen lawa
 Lupang Hinirang  

ma Pilipina li ma lon ma Asija. ma Pilipina li jo e ma lon telo 7,641. kulupu pi ma Pilipina li ma Luson  li ma Pisaja  li ma Mintanaju . mute jan pi nanpa wan lon ma Pilipina li ma tomo Keson.

toki lawa pi ma Pilipina li toki Pilipina  li toki Inli. taso ona li poka e toki ante mute. toki Pilipina luka tu wan lawa  li toki Iloko  li toki Ilonko  li toki Pankasinan  li toki Panpanko  li toki Pikula  li toki Sinupuwanon  li toki Takalo  li toki Walaje . toki lili ante mute li lon kin.

toki Pilipina la nimi ona li Pilipinas. toki Inli la nimi ona li Philippines. mani Pilipina li mani Peso. ma Pilipina li poka e telo suli. ma Pilipina li seli. ma tomo lawa pi ma Pilipina li ma tomo Manila. tenpo pini la ma Epanja en ma Mewika li lawa e ma Pilipina.

tenpo open la jan Nekito  li kama lon ma Pilipina. jan Asonesija  li kama kin tan ma Tawan. ona mute li pali e kulupu jan mute. toki Pilipina la ni li "barangay". jan Sonko en jan Palata en jan Alapi li tawa ma ni. ma ni li kama ma esun suli.

tenpo sike 1521 la jan Punaju Makajasi  li kama li pana e ma Pilipina tawa ma Epanja li moli lon utala Matan . tenpo sike 1565 la jan Mike Lekapi  li kama e lawa pi ma Epanja.  

ma Pilipina li lon anpa ma Nowepanja .

ma Mesiko li weka e lawa pi ma Epanja la ma Pilipina li kama lon anpa ma tomo Mateli. jan lawa Epanja li kama ike e wawa ona. ma Epanja li ken ala mama e ma Pilipina lon insa tenpo sike 1850.

jan mute pi pali sewi li moli. pilin wawa Pilipina li kama. jan Ose Lisala  li sitelen e ni: jan lawa li ike e wawa. taso ma Epanja li moli e jan Lisala. jan Antesa Ponipasijo  li open e kulupu utala pi sona pimeja. nimi ni li Katipunan. kulupu ni li open e utala pi lawa Pilipina. tenpo suno 12 pi tenpo mun 6/1898 la ma Pilipina li weka e lawa Epanja lon ma tomo Kapite. tenpo sike 1898 la utala pi ma Epanja en ma Mewika li kama.  

ma Epanja li pana e ma Pilipina tawa ma Mewika. ma Pilipina en ma Mewika li utala. ma Mewika li moli e jan Pilipina mute. ma Sulu li utala e ma Mewika. taso ma Mewika li kama lawa e ma Sulu. ma Mewika li wawa ike e ma Pilipina la ma Mewika li pali e toki nasa pi ante sona.

ma Mewika li pana e lawa lili tawa ma Pilipina. jan Quezon  li kama jan lawa li ken e toki lawa. meli li ken pana e wile pi jan lawa kama}}.

ma Nijon li lawa e ma Pilipina. kulupu utala Upalapa  li utala e lawa Nijon. ma Nijon li pali e ike utala mute. ni tu li moli suli pi ma Manila li tawa noka moli Patan . wawa utala Mewika li weka e lawa Nijon.

jan Wamon Masasaje  li pini e utala Upalapa li open e tomo Malakanjan  tawa jan ale. tenpo sike 1965 la jan Pesinan Mako  li kama jan lawa pi ma Pilipina.

tenpo sike 4 pi nanpa 1 la mani pi ijo esun  Pilipina li suli pi nanpa 1 lon ma Asija. mani la ma Pilipina li kama suli. tenpo pi pini pi tenpo sike 4 la ijo li kama ike. jan Mako en jan olin ona li ike e wawa e mani. ma Pilipina li lon anpa pi nasin lawa utala. tenpo sike 1986 la jan Mako li kama jan lawa kin. taso ni li lon ala. kulupu pi wile ante li tawa e jan Mako e jan poka ona tawa ma Awawi li kama e ni: jan Kolason kino li lawa.

ni mute li ike tawa kama suli Pilipina: ma Pilipina li wile pana e mani mute. wawa ike li mute. jan mute li lon nasin pi pali kulupu. jan Molo  li utala. nena suli Pinatupo  li pana e ko seli.

tenpo sike 2016 la jan Loliko Tutete  li kama jan lawa. tenpo pini la ona li jan lawa pi ma tomo Tapaju . ona li wawa e linja tawa ma Sonko en ma Losi. ona li open e kulupu utala tawa ilo nasa. kulupu pakala Majute  li utala lon ma tomo Malawi . taso utala ni li pini lon tenpo suno 23/8/2020.

ma Aja · ma Akanisan · ma Anku lete · ma Anku seli · ma Asepajan · ma Ilakija · ma Ilan · ma Imalasi · ma Intonesija · ma Isale · ma Jamanija · ma Kanpusi · ma Kasatan · ma Katali  · ma Katelo · ma Kilisa · ma Kiposi · ma Kuwasi · ma Lajo  · ma Lanka · ma Losi · ma Lunpan · ma Malasija · ma Masu · ma Mijama · ma Monkolu · ma Nepalu · ma Nijon  · ma Opekitan · ma Pakisan · ma Palani · ma Palata · ma Panla  · ma Pilipina · ma Pilisin · ma Punawi · ma Sajusi · ma Sikimenisan · ma Simolete · ma Sinkapo · ma Siwewi · ma Sonko · ma Sulija  · ma Tawan · ma Tawi · ma Tosikiton · ma Tuki  · ma Tuku · ma Uman · ma Utun · ma Wije

af -
ceb -
da -
de -
en -
eo -
es -
et -
fr -
he -
ja -
ms -
nl -
no -
pl -
pt -
ru -
sl -
sv -
tl -
zh-cn -
zh-tw
