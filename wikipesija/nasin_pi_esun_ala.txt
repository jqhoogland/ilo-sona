nasin pi pali kulupu anu nasin pi jo kulupu anu nasin loje li nasin esun li nasin lawa. nasin pi pali kulupu la, toki pi jan Ka Maku li suli. toki Inli la nimi ona li "Communism" anu "Socialism". nasin pi pali kulupu la, kulupu jan li jo e nasin pali.

nasin Komunisin en nasin Sosalisin li jo e sama mute. nasin Komunisin en nasin Sosalisin la, jan pali li jo e nasin pali.

nasin Komunisin la, mani en lawa ma en kulupu mani li weka. taso, jan Wasimi Lenin li pilin e ni: jan pali o lawa. ma Saweki li kepeken e nasin pi jan Wasimi Lenin pi jan Ka Maku.

nasin pi lawa ala la, nasin pi jan Wasimi Lenin li ike. nasin pi lawa ala la, lawa ma o weka.
