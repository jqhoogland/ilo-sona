  
ma lili
ma Amelika li ma suli li jo e ma mute. ona li jo e ma Amelika lete e ma Amelika seli. ma Amelika insa li lon insa.

tenpo nanpa wan la jan li kama tawa ma Amelika tan ma Asija. jan ni li jan nanpa wan pi ma Amelika.

jan Le Elison pi ma Isilan li jan nanpa wan pi ma Elopa lon ma Amelika. taso jan Kitopa Kolon en kulupu ona li kama e ma tomo awen nanpa wan pi ma Epanja lon ma Amelika li  jan pi ma Elopa li kama lukin li kama lawa li pali e tomo mute. ni la jan pi ma Elopa li anpa li moli e jan nanpa wan mute. sama la jaki lili pi ma Elopa li moli e jan nanpa wan mute.

ma Mewika li open e weka pi ma Amelika tan lawa pi ma Elopa. tenpo ni la jan pi ma Elopa li lawa ala e ma mute pi ma Amelika.

nimi "Amelika" li tan nimi pi jan Ameliko Wepusi lon toki Lasina. nimi Ameliko pi toki Italija li sama nimi Emeki pi toki Tosi. kon pi nimi ni li "jan lawa wawa" anu "jan lawa tomo". 

toki jan la jan Ameliko Wespusi li toki pi tenpo nanpa wan e ni: ma Amelika li ma suli ante li ma Asija ala sama pilin pi jan Kitopa Kolonpo. open la jan li kepeken nimi ni tawa ma Amelika seli. taso jan pali Ke Keme (Kelatu Mekato lon toki Lasina) pi lipu ma li kepeken nimi tawa ma Amelika tu.
