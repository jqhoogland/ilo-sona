ilo kon anu ilo ko (toki Inli:Software) li sona ni: jan anu ilo li pali e ijo lon nasin seme?

kama mute la, jan li toki e "ilo kon" la, jan li toki e ilo kon pi ilo sona anu ilo toki sona. taso, ijo ante li ken ilo kon.

jan li wile awen sona e ni: mi pali seme e ijo? jan li ken pali e ni: o sitelen e pali ale lili pi pali suli lon lipu. jan li wile pali e ona la, ona li lukin e lipu, li pali e pali ale sitelen. lipu ni li ilo kon.

ilo sona la, ilo kon li sona ni: ilo, o pali e ijo seme? o toki tawa jan kepeken nasin seme? o lukin, o ante, o awen e sona seme?

ilo kon lawa li ilo kon ni: ona li lawa e ilo sona, li pali e ijo mute ni:

ilo sona Pisi (PC) la, ilo kon lawa mute li lon. ilo kon lawa tu wan ni li suli nanpa wan:

ilo kon ni li pona tawa ni: jan li wile pali e ijo kon. ijo ni li ken lipu, li ken sitelen, li ken kalama, li ken ijo ante. jan li ken pali e ijo kon kepeken lipu ni.

ilo kon ni li pona tawa ni: jan li wile lukin e ijo kon.

ilo kon pi pali ijo mute li ken pana lukin e ijo sama. taso, ilo kon ante li ken ala pali e ijo, li ken pana lukin taso e ijo.

ilo kon pi lukin ijo li ken kama jo e ijo tan poki sona, li ken kama jo e ona tan kulupu pi ilo sona.

ilo kon musi, anu musi ilo li ilo kon li pali tawa pana musi taso. musi ni li ken musi pi sitelen tawa, li ken musi pi sitelen toki.

ilo kon ni li pona tawa ni: jan li wile ante e nasin pi ilo sona, e nasin pi ilo kon ante.

ken la, ilo sona li jo e ilo kon jaki mute. jan li wile weka e ona tan ilo sona.

ken la, ilo sona li kama pali ike. jan li wile pona e pali ona.

ante la, ilo kon pi pona ilo sona li ken wan pi ilo kon lawa. ilo kon Plasma en ilo kon pi supa pali ante li pana e "supa pali" tawa ilo kon lawa. jan li ken pali e ijo mute, li ken open e ilo kon ante, li ken lawa e ilo kon lawa kepeken ilo kon ni.

ilo kon ni li pona tawa ni: jan li wile pali e ilo kon sin.

kama mute la, jan li wile pali e ilo kon sin la, jan li wile sona e toki ilo.
