jan Kamala Ewi (toki Inli: Kamala Harris) li jan lawa nanpa tu pi ma Mewika. ona li meli lawa nanpa tu pi ma Mewika lon tenpo nanpa wan. jan lawa nanpa wan ona li jan So Paten.

ona li tan ma tomo Olan pi ma Kaliponija. ona li tawa tomo sona suli Awa pi ma tomo Wasinton li tawa tomo sona suli pi ma Kaliponija.

mama meli ona Samala Kopalan Ewi li jan pi ma Mewika tan ma Palata. mama mije ona Tana Ewi li jan pi ma Mewika tan ma Sameka.

mije ona li jan Ta Enka. ona li mije pi meli lawa nanpa tu lon tenpo nanpa wan lon ma Mewika.
