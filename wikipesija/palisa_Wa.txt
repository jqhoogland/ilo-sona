palisa Wa (toki Masu pi sin ala: wꜣs) li sitelen lon musi tan ma Masu pi sin ala. nimi wꜣs li jo e kon wawa lawa. sewi ona li jo e lawa soweli pi jan sewi Sete. jan sewi en jan lawa en jan pali sewi li jo e ona lon musi. jan li jo e palisa Wa la ona ken jo e sitelen An. palisa Wa li ilo pi wawa sewi tawa jan moli. jan li pali e ona kepeken kiwen kasi kepeken kiwen laso. palisa ni li sitelen pi ma tomo Wase.
