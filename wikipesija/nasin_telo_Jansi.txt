nasin telo Jansi (toki Sonko: 长江) li nasin telo. suli lon ma Elasija la, ona li nanpa wan. suli lon ma ali la, ona li nanpa tu tu.

ona li open lon ma Tipet. ona li pana e telo tawa telo suli pi ma Sonko pi open suno. ma Sonko li lon poka ona. nasin telo nanpa 700+ li pana e telo tawa ona.

nimi ona li lon ma Sonko li "Tantsan" (toki Sonko: 长江, "nasin telo linja"). nimi ona li lon tenpo pini mute li "Tsan" (toki Sonko: 江, "nasin telo"). nimi ona li lon toki Sonka li toki pi ma Elopa li Jansi(tsan) (toki Sonko: 扬子(江)). nimi ona li lon nasin sewi ona li Tsinsatsan (toki Sonko: 金沙江, "nasin telo pi ma jelo") li Tuntanke (toki Sonko: 通天河, "nasin telo li kama tawa sewi") li Totoke anu Ulan-Mulen ("nasin telo loje"). nimi ona li lon toki Tipet Tsi-Tu. nimi ona li lon lipu pi ma Elopa li nasin telo laso walo.
