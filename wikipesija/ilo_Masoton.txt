ilo Matoton (toki Inli: Mastodon) li ilo pi toki lili lon ilo sona. ona li sama mute ilo Tuwita. taso toki ilo pi ilo Matoton li wile ala e mani. jan ale li ken kepeken ona. ilo Matoton li lon ma wan ala li lon ma mute. ona li open lon tenpo sike 2016.

jan li ken pana e toki e sitelen e sitelen tawa lon ilo Matoton. jan ale li lon kulupu wan. taso ona li ken toki tawa jan tan kulupu ante. jan ale li ken pali e kulupu sin (kepeken toki ilo pi mani ala) li ken lawa e ona lon nasin pi wile ona. kulupu ale pi ilo Matoton en ilo sama li lon kulupu wan pi ilo nanpa. nimi pi kulupu ni li "ma Petewe" (toki Inli: Fediverse).
