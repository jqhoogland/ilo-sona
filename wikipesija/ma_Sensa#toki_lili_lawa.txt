 Sverige 
len ma
sitelen lawa
 Du gamla du fria

ma Sensa (toki Sensa: Sverige, anu Konungariket Sverige) (anu ma Wensa) li ma lon ma suli Elopa. tenpo pi sike suno 2021 la jan 10,380,491 li lon ma Sensa. ma Sensa li lon sewi pi ma Elopa lete lon kulupu ma Elopa. ma Nosiki en ma Sumi li lon poka ona. ma Tansi li lon poka la taso telo suli li insa pi ma tu ni.

jan lawa suli li lawa e ma Sensa, taso jan ni li jo e wawa ala. kulupu lawa li lawa kin e ma ni. kulupu ni li jo e wawa. jan lawa pi kulupu ni li jan lawa pi ma Sensa kin.

kulupu lili mute li lon kulupu lawa suli pi ma Sensa. kulupu lili mute ni li lon anpa (lon toki Sensa en lon toki pona).

tenpo sike 2022 la jan Sensa ale li anu sin e kulupu lawa. tenpo pini la kulupu pi jan pali (S) li lawa. taso tenpo ni la kulupu pi ante lili (M), en kulupu pi nasin lawa lili (L) en kulupu pi nasin sewi (KD) li kulupu lawa. ona li jo e lipu pi lawa wile lon poka pi kulupu pi ma Sensa (SD). tan ni la kulupu SD li pona e kulupu lawa. jan lawa nanpa wan li jan Upu Kiteson pi kulupu (M).

ma Sensa li kepeken mani Kona.

kulupu toki Sami en toki Sumi en toki Menkijeli en toki Lomani en toki Itesi li toki lili lawa (toki Sensa: Nationella minoritetsspr√•k) pi ma Sensa. tan li ni: tenpo mute la jan mute pi toki ni li lon ma Sensa. ma Sensa li wile awen e toki ni.[1]
