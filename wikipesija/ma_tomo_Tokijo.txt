 東京都Tōkyō 
len ma
sitelen lawa
ma tomo Tokijo (toki Nijon: 東京都 (Tōkyō) toːkʲoː) li ma tomo lawa pi ma Nijon. ona li lon ma lili Kanto. tomo Tokijo li suli li ma tomo pi nanpa wan lon ma Nijon. nanpa jan la, ma suli pi ma tomo Tokijo li ma suli tomo nanpa wan lon ma ale.[1] ma tomo Tokijo suli li jo e ma tomo Jokojama e ma tomo Kawasaki e ma tomo Sipa. ma tomo Tokijo li suli mute tawa esun en musi en nasin sona en nasin jan.

tenpo pini la, nimi pi ma tomo ni li ma tomo Eto (toki Nijon: 江戸 (Edo)). ona li kama e ma tomo lawa pi kulupu lawa Tokukawa lon tenpo sike 1603. tenpo sike 1868 la, kulupu lawa mama pi ma Nijon tan ma tomo Kijoto li kama tawa ma tomo Eto. nimi ona li ante tawa ma tomo Tokijo. kon pi nimi Tokijo lon toki Nijon li "ma tomo lawa pi open suno".
