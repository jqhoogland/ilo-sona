sitelen Kililisa li nasin sitelen pi toki mute. ona li kama lon ma Pokasi. tenpo open la, ona li nasin sitelen pi toki Lowan majuna sewi. tenpo ni la, ona li nasin sitelen pi toki Losi. toki ante pi sitelen ni li toki Pokasi li toki Sopisi li toki Maketonija li toki Ukawina li toki Pelalusi li toki Kasasan li toki Opeki li toki Kilisa li toki Monko li toki ante mute lon ma sama pi toki ni. ma mute lon ma Sesesele lon tenpo pini li kepeken sitelen ni.

nasin sitelen Kililisa li tan kulupu mama sitelen sama sitelen Lasina.

sitelen ni li lon toki Kililisa pi kulupu toki Lowan:

А А́  А̀  Б В Г Ґ Д Ђ Ѓ Е Ѐ Ё Є Ж З З́  Ѕ И І Ї И́  Ѝ Й Ј К Л Љ М Н Њ О О̄  П Р С С́  Т Ћ Ќ У Ӯ Ў Ф Х Ц Ч Џ Ш Щ Ъ Ы Ь Э Ю Я

taso, toki ali ala pi sitelen Kililisa li kepeken sitelen ali ni. sitelen mute ni lon toki wan taso. toki Kililisa li lon kulupu toki Lowan ala la, sitelen mute ante li lon.
