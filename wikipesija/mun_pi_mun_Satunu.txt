mun pi mun Satunu li mute. mun lili lili li lon. mun suli mute li lon. mun Mekuliju la, mun Sitan li suli. sona la, mun Satunu li jo e mun 82 e sike pi kiwen lili mute. nimi pi mun ni li kama tan nasin sewi Elena, en nasin sewi Loma, en nasin sewi Nolon, en nasin sewi Inu, en nasin sewi Kelite. 

mun pi kama sona nanpa wan li mun Sitan. jan Kisijan Ojuken li alasa e ona lon tenpo sike 1655 kepeken ilo lukin. tenpo sike 1671 tawa 1684 la jan Sijopani Tomeniko Kasini li alasa e mun Tesi e mun Sijoni e mun Lija e mun Japetu kepeken ilo lukin kin. tenpo sike 1789 la, jan Wilijan Ese li alasa e mun Mima, e mun Enkelatu. jan Wilijan Kan Pon, en jan So Pili Pon, en jan Wilijan Lase li alasa e mun Ipelijon lon tenpo sike 1848.

kepeken sitelen pi tenpo mute la, jan li alasa e mun sin. jan Wilijan Enli Pikeli li kama sona kepeken nasin ni e mun Pipi. suno li lon monsi pi mun Satunu lon tenpo sike 1966 la, jan Atowin Topu li lukin e selo sike. ni la, ona li kama sona e mun Janu. tenpo poka la, jan sona li kama sona e ni: mun ante li wile jo e sike sama mun Janu. ante la, lukin pi jan Atowin Topu li lon ala. mun ni li mun Epimesiju. tenpo sike 1980 la mun tu wan li kama sona. mun ni li mun Elene, li mun Teleto, li mun Kalipo.

tenpo sike 1980 en 1981 la, ilo Pojate tu li kama tawa mun Satunu. ilo ni li kama sona e mun Ata, e mun Pomesiju, e mun Pantola. tenpo sike 1990 la, jan li alasa e mun Pan lon sitelen pi ilo Pojate.

tenpo sike 2004 la ilo Kasini li kama sona e mun lili tu wan. mun ni li mun Metone, li mun Palini, li mun Polituke. jan sona li sona e ni. nasin sike pi mun Satunu li ken e lukin ni: mun li sike lon insa sike. taso, jan li alasa e mun Tapi taso. tenpo sike 2007 la, jan li kama sona e mun Anti. tenpo sike 2008 la, ilo Kasini li pilin e ni: wan Eleton li weka poka mun Lija tan ni: ken la, mun Lija li jo e sike lili. tenpo sike 2009 la, jan li kama sona e mun Akajon. tenpo sike sama la, jan li lukin e mun S/2009 S 1.
