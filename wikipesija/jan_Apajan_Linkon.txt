 Abraham Lincoln 
tenpo nanpa 1809

tenpo sike nanpa 1865

tenpo pini la, jan Apajan Linkon (toki Inli: Abraham Lincoln) li jan lawa pi ma Mewika tan ma Kentaki. ona li jan lawa nanpa 16. utala kipisi pi ma Mewika la, ona li jan lawa.

tenpo pini la, ma lili pi ma Mewika seli li wile e ni: jan li ken jo e jan pimeja. taso, ma lili pi ma Mewika lete li wile ala e ni. kulupu lawa pi ma Mewika li kipisi tan ni. jan lawa la, jan pi ma lili lete li anu e jan Linkon. jan Linkon li wile ala e ma tu. tenpo sike nanpa 1861 la, ma lili pi ma Mewika seli li kipisi e ma, li mama e ma lawa sin. ma tu li utala. tenpo utala la, jan Linkon li mama e lipu lawa pi weka e poki jan (toki Inli: Emancipation Proclamation). tenpo sike kama nanpa tu tu la, utala li pini. ma tu li kama ma wan. tan ni la, jan Son Wi Pu (toki Inli: John Wilkes Booth) li moli e jan Linkon lon tenpo sike nanpa 1865.
