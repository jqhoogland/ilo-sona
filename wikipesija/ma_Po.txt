ma Po li lon ma Asija. tenpo ni la ona li lon ma Sonko. ni li ike tawa jan Po. jan lawa pona pi ma Po li jan Tale Lama. ma Po li jo e kipisi ma pi tu wan (3) e དབུས་གཙང་ ma Ü-tsang (Usan) e ཨ་མདོ་ ma Amdo (Anto) e ཁམས་ ma Kham (Kan). nena ma sewi li lon selo pi ma Po li lon ma Usan. ma Po la jan li toki e བོད་སྐད་ toki Po anu 普通话 toki Sonko Putonwa. ma Po lon toki Po li བོད་ /pʰøː˨˧˩/  

ma li lon insa pi ma Asija. ona li jo e nena ma suli mute. suli la nena ma nanpa wan li nena ma Somoluma (toki Po: ཇོ་མོ་གླང་མ). nena ma ni li lon selo ma Po ma Nepalu.

 sike suno 1950 - 1951 (tenpo kama pi jan Isa) la ma Sonko li utala e ma Po li wawa e ma Po. ma ante ala li pana tawa ma Po tan ma Po li lon ala kulupu pi ma mute wan (UN). jan Tale Lama li tawa ma tomo धर्मशाला Dharmashaalaa (Tamasala) lon ma Palata. tenpo kama pi utala la lawa Sonko li moli e jan Po mute e ma Po. 

tenpo ni la ma Po Sonko li kipisi lili pi ma Po li ma Usan li kipisi pi ma Kan. 

jan li toki ike tawa ma Sonko, li toki e ni "ma Po wile lawa e ma Po" la lawa Sonko li weka anu moli e ona. 

ma Po li lon kulupu pi ma en jan pi toki ala (UNPO)
