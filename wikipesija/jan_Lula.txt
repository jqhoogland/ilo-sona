 Luiz Inácio Lula da Silva 
1945

jan Luwi Inasiju Lula ta Siwa (toki Potuke: Luiz Inácio Lula da Silva) - tenpo mute jan li kepeken nimi "jan Lula" taso - li jan lawa pi ma Pasila. tenpo pini la, ona li jan lawa lon tenpo sike nanpa 2003 tawa tenpo sike nanpa 2010. taso sin la, ona li kama jan lawa lon tenpo sike nanpa 2023.

tenpo pini la ona li jan pi kiwen mani pali li kama jan lawa pi kulupu pi jan pi pali kiwen. tenpo sike nanpa 2017 la, jan pi lipu lawa li awen wawa e ona lon tomo awen tan ni: toki ona la, jan Lula li pali e pali ike mani lon tenpo lawa ona. taso tenpo sike nanpa 2021 la, jan ante pi lipu lawa li toki e ni: ona li pali ike ala. tan ni la, ona li weka tan tomo awen. kin la, ona li ken kama jan lawa lon tenpo sin.
