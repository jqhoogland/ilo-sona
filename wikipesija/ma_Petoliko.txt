 Puerto Rico 
len ma
sitelen lawa
ma Petoliko (Puerto Rico) (toki Epanja la, kon li 'tomo pi tomo tawa telo pi mani mute') (anu ma Polinken (toki Tano: Borinquen)) li ma lon telo Kalipi. ona li ma lili pi lawa ante pi ma Mewika. tenpo pini la, ma Epanja li lawa e ona. tan ni la, ona li kepeken toki Epanja. taso, toki Inli li toki lawa kin.

tenpo pini suli la, kulupu jan Teno li lon ma Petoliko. kulupu jan Teno li kulupu lili pi jan nanpa wan pi ma Amelika. taso, jan Kitopa Kolon li kama tawa ma Petoliko lon tenpo sike nanpa 1493. ma Epanja li kama lawa e ma. jan Teno mute li moli li kama jan jo. jan Teno mute li moli la, ma Epanja li pana e jan mute tan ma Apika lon ma Petoliko tan ni: ona li wile e jan jo sin. jan mute tan ma Epanja li kama tawa ma Petoliko kin. tenpo sike nanpa 1898 la, ma Mewika li kama lawa e ma Petoliko tan ni: ona li anpa e ma Epanja lon utala pi ma Epanja pi ma Mewika.
