 Deutschland anu Bundesrepublik Deutschland 
len ma
sitelen lawa
 Deutschlandlied(kalama musi toki pi ma Tosi)
ma Tosi (toki Tosi: Bundesrepublik Deutschland, "ma kulupu pi ma Tosi") li ma lon ma suli Elopa. telo suli en ma Tansi en ma Posuka en ma Seki en ma Esalasi en ma Suwasi en ma Kanse en ma Lusepu en ma Pesije en ma Netelan li lon poka. ma Tosi li ma suli lon ma Elopa. esun la, ona li ma nanpa wan lon ma Elopa.[1]

tenpo pini suli la jan li lon ma Tosi. tenpo pini mute la ma Tosi li ma wan ala. nimi ona li "ma suli pi ma Loma sewi" (Heiliges Römisches Reich).

jan pi ma Tosi li kepeken e nimi Deutschland anu Deutsch. nimi ni li kama tan nimi diutisc tan toki Tosi sewi majuna. kon pi nimi ni li "pi kulupu jan". taso, toki ante mute li jo e nimi ante mute.

ma pi kulupu Kemani la ma suli Loma li toki e nimi Kemanija (Germania). nimi pi toki Inli pi toki ante mute li kama tan nimi ni.

toki Kanse la, nimi ona li kama tan Alemanija (Alemannia). tenpo pini la, kulupu Alemani li kulupu jan lili pi kulupu Kemani.
nimi ante pi ma Tosi.

tenpo pi sitelen ala la, jan li lon ma Tosi. jan li kama jo li kama sona e kiwen sijelo pi jan Nijante lon ma ni. tenpo pini suli la, kulupu jan mute pi toki e kulupu toki Kemani li lon ma Tosi pi tenpo ni. ma Loma li wile lanpan e ma ona. taso, kulupu jan Kemani li utala e ona. ma Loma li lawa e ma lili pi ma Tosi.

tenpo pini la, ma suli Loma sewi li kulupu ma lon ma Elopa. ona li kama tan ma pi jan Kalu suli. ma suli Loma pi pini suno li pakala la, jan Kalu li kama jan lawa suli. 

tenpo sike nanpa 814 la, jan Kalu li moli. tan ni la, ma ona li kipisi. ma pi open suno li kama ma suli pi ma Loma sewi. ma pi pini suno li kama ma Kanse. taso, ma suli Loma sewi li jo e lawa wan ala. ona li jo e ma lili ante mute. tenpo mute la, ma ni li utala. taso, ona li jo e jan lawa sewi wan.

tenpo sike nanpa 1806 la, ma suli Loma sewi li pakala.

tenpo ni la kulupu pi jan lawa li tan kulupu pi nasin lawa tu wan: kulupu SPD en kulupu laso en kulupu FDP. jan lawa pi ma Tosi li jan Ola Sosi. ona li open e pali lawa ona lon tenpo sike nanpa 2021. ona li lon kulupu SPD.

ma Tosi la, jan li kepeken mani Elopa (toki Tosi: Euro). mani lili li mani Sen (Cent)[2]. 

tenpo pini la, jan li kepeken mani Temake (toki Tosi: DM anu D-Mark anu Deutsche Mark). mani lili li mani Penike (Pfennig)[2].

mute 67% pi jan Tosi li jo e nasin sewi pi jan Jesu. mute 28% pi jan Tosi li jo ala e nasin sewi.



ma Alan · ma Antola · ma Elena · ma Epanja · ma Esi · ma Isilan · ma Italija · ma Juke · ma Kanse · ma Kiposi · ma Lawi · ma Lijatuwa · ma Lisensan · ma Lominija · ma Losi · ma Lowasi · ma Lowenki · ma Lowensina · ma Lusepu · ma Maketonija lete · ma Mata · ma Monako · ma Mosijo · ma Motowa · ma Netelan · ma Nosiki · ma Osalasi · ma Pelalusi · ma Pesije · ma Posuka · ma Potuke · ma Pokasi · ma Posan · ma Samalino · ma Seki · ma Sensa · ma Sinakola · ma Sipe · ma Sopisi · ma Sumi · ma Suwasi · ma Tansi  · ma Tosi · ma Tuki · ma Ukawina · ma Wasikano
