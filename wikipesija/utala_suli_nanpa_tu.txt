utala suli nanpa tu li utala pi ma mute. ona li kama lon tenpo sike nanpa 1939 li pini lon tenpo sike nanpa 1945. ma Tosi en ma Italija en ma Nijon en ma ante li ma mute Akije. ma Juke en ma Kanse en ma Sesesele en ma Mewika en ma Sonko en ma ante li ma mute Alije. tenpo sike nanpa 1939 la, ma mute Akije li toki e open utala tawa ma mute Alije. utala ni li utala suli nanpa tu. ma mute Akije li kama jo e ma Kanse e ma Posuka. taso, tenpo suno D li kama. ni li tan e ni: ma Tosi en ma Akije li kama lon ala. pini pi utala ona li kama e utala lete.

tenpo suno nanpa wan lon tenpo mun nanpa luka tu tu lon tenpo sike nanpa 1939 la, ma Tosi li tawa insa li utala e ma Posuka. tenpo suno kama tu la, ma Juke en ma Kanse li toki e open utala tawa ma Tosi. ni la, utala suli nanpa tu li open. taso, utala ante li kama lon tenpo pini.

ma Elopa la, utala insa pi ma Epanja li open lon tenpo sike nanpa 1936. utala insa pi ma Epanja la, ma Tosi en ma Italija li pana e ilo utala e kulupu utala. 

ma Asija la, ma Nijon li lanpan e ma Mansu lon tenpo sike nanpa 1931. utala nanpa tu pi ma Sonko pi ma Nijon li open lon tenpo sike nanpa 1937. 

ma Italija li tawa insa li utala e ma Itejopija lon tenpo sike nanpa 1935. 
