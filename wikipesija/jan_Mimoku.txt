 Joop Kiefte 
1989-01-25


jan Mimoku li jan pi toki pona li jan pi toki Epelanto li jan pi ma Netelan. toki Netelan la nimi ona li Joop Kiefte anu Abel Johannes Kiefte. nimi ante pi jan Mimoku li LaPingvino lon toki Epelanto. tenpo sike 1989 la ona li kama lon.

ona li sona pona e toki Epelanto. toki pona li pona tawa jan Mimoku. tenpo pini la jan Mimoku li lawa e kulupu pi toki pona lon lipu Jahu. ona li mama pi kulupu suli "toki pona" lon lipu Pepu.

jan Mimoku li pali e nasin sitelen sin pi toki pona lon tenpo sike 2006 li pana e nimi "sitelen pona" tawa nasin sitelen ni. jan Sonja li pali e nasin sitelen ona la ona li toki e ni tawa jan Mimoku: mi ken ala ken kepeken nimi "sitelen pona"? jan Mimoku li toki e ni: sina ken.
