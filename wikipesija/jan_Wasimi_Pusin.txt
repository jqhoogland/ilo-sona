 Владимир ПутинVladimir Putin 
tenpo sike nanpa 1952

jan Wasimi Wasimilawi Pusin (toki Losi: Владимир Владимирович Путин) li jan lawa pi ma Losi. tenpo sike nanpa 2012 la, ona li kama jan lawa. kin la, kama pi tenpo sike nanpa 1999 la, pini pi tenpo sike nanpa 2008 la, ona li jan lawa lon.

ona li jan lawa pi tenpo lawa tu tu.

tenpo sike nanpa 1952 la, jan Wasimi Pusin li kama lon ma tomo Leninka pi ma Losi. tenpo ni la, ma Lusi li lon ma Sesesele. tenpo sike nanpa 1975, ona li open pali lon kulupu KGB (Комитет государственной безопасности (КГБ)). ni li kulupu pi alasa sona li wile awen e kulupu lawa pi ma Sesesele. tenpo sike nanpa 1990 la, ona li kama jan pi kulupu lawa pi ma tomo Leninka. tenpo sike nanpa 1996 la, ona li kama tawa ma tomo Makuwa. tenpo sike nanpa 1999 la, jan Poli Jesin li pini e lawa ona pi ma Lusi. jan Wasimi Pusin li kama jan lawa sin pi ma Lusi.

tenpo pi lawa ona la, jan Wasimi Pusin li kama wawa mute. jan ante pi ma Lusi li weka wawa mute. ona li open e utala tawa ma Ukawina lon tenpo sike nanpa 2022. tan ni la, kulupu lawa pi ma ante li pilin ike tawa lawa ona.
