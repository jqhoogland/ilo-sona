musi Manka (toki Inli: Minecraft, "pakala kiwen, pali ijo") li musi ilo tan kulupu Mosen pi ma Sensa. jan Mako "Nosi" Pason (Markus "Notch" Persson) en jan Jen "Se" Pekensen (Jens "Jeb" Bergesten) li pali e ona kepeken toki ilo Sawa. musi ilo ale la musi Manka li musi pi esun nanpa wan. jan mute li musi e ona lon tenpo mun ale.

musi la jan li tawa lon ma pi pini ala. ona li ken alasa e ijo li ken pali e ilo li ken pali e tomo. soweli en kala en waso en pipi li lon tenpo suno. tenpo pimeja la monsuta mute li kama. jan li ken utala e ona li ken kama jo e ijo tan ona. sama la jan li ken musi lon poka pi jan ante.

musi Manka la jan li ken pali e mute. taso pini musi la jan li wile moli e akesi kon pimeja suli pi ma pini.
