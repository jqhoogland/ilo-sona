sona toki li nasin sona pi toki jan. ona li alasa sona e kepeken toki e kalama toki e sitelen toki e ante toki e ijo toki ali.

jan pi sona toki li kipisi e sona toki. suli la, kipisi mute ni li:

sona pi kalama toki (phonology) - li sona ni: jan li toki e kalama nimi tan seme, li kute e kalama nimi tan seme? seme li kalama lili pi toki jan?

sona pi insa toki (morphology) - li sona ni: toki li jo e nasin seme, li ante lon nasin seme?

sona pi kon toki (semantics) - li sona ni: toki li pana e kon seme, li pana e kon kepeken nasin seme?

sona pi toki lon insa lawa (neurolinguistics) - li sona ni: jan ken sona e toki tan seme, li kepeken nasin seme?

sona pi ante toki lon tenpo mute (historical linguistics) - li sona ni: tenpo li tawa la toki li ante lon nasin seme? ken lon tenpo weka la toki ante li toki wan?

ken la, jan li alasa e sona toki tan ni: ona li wile kepeken sona toki tawa pali e ijo ante. ni li sona toki pi pali ante (applied linguistics). kin la, jan li wile ala e ni li wile sona e kon toki e ijo toki taso. ni li sona toki pi ijo toki (theoretical linguistics, general linguistics).
