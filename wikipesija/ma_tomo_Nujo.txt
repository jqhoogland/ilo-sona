 New York 
len ma
sitelen lawa
ma tomo Nujo (toki Inli: New York City) li ma tomo suli lon ma Mewika. ma Mewika la ona li ma tomo pi suli nanpa wan. jan pi ma tomo Nujo li lon poka mute. tomo suli palisa pi jan mute li lon ma tomo Nujo. ona li lon ma Nujo suli. 

ma kipisi luka li lon ma tomo Nujo. ona li ma kipisi Panka (toki Inli: the Bronx) li ma kipisi Kinsi (toki Inli: Queens) li ma kipisi Pukilin (toki Inli: Brooklyn) li ma kipisi Manatan (toki Inli: Manhattan) li ma kipisi telo Saten (toki Inli: Staten Island). suli ma la ma kipisi Kinsi li suli nanpa wan. mute jan la ma kipisi Panka li nanpa wan. ma kipisi Manatan li mani mute. 

nimi Nujo li tan jan lawa pi ma tomo Jo (toki Inli: Duke of York). 

tenpo pini mute la kulupu mute li lon. ona li tan ma ni. ona li tan kulupu Akonkin. jan mute tan ma Elopa li kama. jan tan ma Netelan li kama lawa e ma tomo Nujo. nimi pi ma tomo Nujo li ma tomo Nuwanpatan. jan tan ma Inli li kama jo e lawa tan jan Netelan li ante e nimi. 

jan mute li kama tawa ma Mewika tan ma Elopa. ona li kama sin tawa ma telo Eli lon poka pi ma tomo Nujo. tan ni la ma telo Eli li suli tawa jan mute pi ma Mewika.
