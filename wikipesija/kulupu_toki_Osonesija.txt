kulupu toki Osonesija anu kulupu toki Osonesijan li kulupu mama toki pi ma Osejanija pi ma Asija seli pi open suno. nanpa jan toki la, toki nanpa wan pi kulupu toki Osonesija li toki Malasija. nanpa ni li jo e jan toki pi toki Intonesija, tan ni: toki Intonesija li nasin pi toki Malasija li toki lawa pi ma Intonesija. toki suli ante pi kulupu ni li toki Sawa li toki Takalo. jan mute pi sona toki li pilin e ni: kulupu toki Osonesija li kama tan ma Tawan lon tenpo pini suli. jan mute li weka tan ma Tawan li tawa e toki ona.[1]

tenpo ni la, toki Osonesija li lon ma Lapanuwi lon poka pi open suno li lon ma Malakasi lon poka pi pini suno. ma mute pi toki Osonesija li sike lon telo suli.

nasin kulupu pi kulupu toki Osonesija li suli li mute a. jan sona mute li pilin ante tawa nasin ona.

ni li toki pi kulupu Ososnesija lon ma Tawan (anu "ma Pomosa" (Formosa)). kulupu jan nanpa wan pi ma Tawan li toki e ona. ni li kulupu wan ala taso, toki ali ni li ante tawa toki pi kulupu Malaja Polinesija.
