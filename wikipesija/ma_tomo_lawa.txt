ma tomo lawa li ma tomo ni: kulupu lawa pi ma ni li lon ona.

ma mute la, ma tomo suli nanpa wan li ma tomo lawa. ma Nijon la, ma tomo Tokijo li suli nanpa wan, li ma tomo lawa. ma Kanse la, ma tomo Paki li suli nanpa wan, li ma tomo lawa.

taso, ni li ken: ma tomo lawa li lili. ken la, kulupu lawa li pali e ma tomo lawa tawa ona taso. ken la, ma tomo ante li kama suli. ken la, ona li wile e ni: ma tomo lawa li suli tawa kulupu lawa, li lili tawa ijo ante. ma Mewika la, ma tomo Wasinton li ma tomo lawa, li lili.
