 República de Cuba 
len ma
sitelen lawa
ma Kupa (toki Epanja: Cuba) li ma lon ma Amelika lete en telo Kalipi.

tenpo pini la ma Epanja li lawa e ma ni. tan ni la, toki Epanja li toki lawa pi ma Kupa.

ma tomo lawa pi ma ni li ma tomo Apana. kulupu lawa ona li alasa e nasin pi jo kulupu.

ma Kupa li poka lon ma Mewika en ma Sameka en ma Pajama en ma Awisi.

jan nanpa wan pi ma Kupa li kulupu jan Teno (Taíno) li kulupu jan Kanajatape (Guanahatabey). tenpo sike 1492 la jan Kitopa Kolon li kama tawa ma Kupa. jan pi ma Epanja li kama lawa e ma Kupa. tenpo sike 1895 la, jan pi ma Kupa li kama utala e ma Epanja tan ni: ona li wile weka e lawa pi ma Epanja. tenpo sike 1899 la ma Mewika li esun e ma Kupa tan ma Epanja. ni li lon tenpo pini pi utala pi ma Epanja pi ma Mewika. ma Kupa li kama ma lawa sin lon tenpo sike 1902. taso, ma Mewika li pali mute kin lon nasin lawa ona. tenpo sike 1959 la ma Kupa li kama utala li weka e kulupu lawa ona li anpa e lawa pi ma Mewika. jan Pite Kaso (Fidel Castro) li kama jan lawa sin.
