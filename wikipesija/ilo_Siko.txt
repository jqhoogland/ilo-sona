ilo Siko (toki Inli: Discord) li ilo kulupu lon ilo sona. ilo Siko la jan li toki lon kulupu. jan li ken pali e kulupu li ken kama lon kulupu pi jan ante. ona li ken pana e toki e sitelen e kalama e lipu e ijo ante. tomo toki lili li lon kulupu. tomo pi toki sitelen en tomo pi toki uta li lon. sama la jan li ken toki tawa jan wan anu jan pi mute lili lon kulupu lili.

jan li ken jo e poki. poki li ken e toki jan e pali jan e lawa jan. ni la jan lawa li ken lawa e ken lukin pi jan ante lon tomo toki ante. ante la poki li ken kule e nimi jan li ken kulupu e ona.
