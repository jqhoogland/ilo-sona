 Qín Shǐ Huáng 
jan Sin Se Jun (toki Sonko: 秦始皇, Qín Shǐ Huáng, "jan lawa sewi Sin nanpa wan") li jan lawa nanpa wan pi ma wan Sonko. tenpo pini la, ona li ma lawa mute lon ma Sonko. ma lawa ni li utala e ona ante. jan Sin Se Jun li anpa e ma lawa ante li wan e ona. tenpo sike 221 BCE la, ona li kama jan lawa suli pi ma Sonko. ona li kepeken e nimi "Huángdì" (皇帝), anu "jan lawa sewi". jan lawa kama pi ma Sonko li kepeken e nimi ni. ona li open e kulupu mama pi jan lawa Sin (toki Sonko: 秦, Qín).

jan Sin Se Jun li pali mute tawa wan e ma Sonko. ona li wan e tomo sinpin suli pi ma Sonko li pana e linluwi[nimi] nasin suli. jan mute li toki e ni: ona li pakala e lipu sitelen mute li moli e jan sona. taso, jan ante pi sona tenpo li pilin ante tawa lon pi toki ni.
