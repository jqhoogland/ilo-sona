 Dante Alighieri 
1265 anu tenpo poka

1321

jan Tante Alikeli (toki Italija: Dante Alighieri) li jan sitelen tan ma Italija. ona li mama pi lipu Siwina Komesija. lipu ni li suli mute tawa sitelen toki li pona mute tawa jan sona mute pi sitelen toki.

tenpo pi jan Tante la, jan mute li sitelen kepeken toki Lasina. taso, jan Tante li pilin pona tawa toki pi jan mute lon sitelen toki. ona li kepeken e nasin toki ona tawa sitelen. pali ona li suli tawa nasin sitelen pi toki Italija lon tenpo ni.
