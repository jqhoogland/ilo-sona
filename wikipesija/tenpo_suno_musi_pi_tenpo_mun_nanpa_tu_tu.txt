tenpo suno musi pi tenpo mun nanpa tu tu anu tenpo kijetesantakalu li tenpo suno musi lon tenpo suno nanpa wan pi tenpo mun nanpa tu tu. ona li kama lon tenpo sike ali. ona li kama tan ma Elopa. tenpo ni la, jan li pali e ijo musi li toki e ijo nasa musi pi lon ala. ken la, jan li pilin e ni: toki ni li toki e ijo lon. toki Inli la, jan li pilin e ni la, jan musi li toki e ni: "April Fool!" (jan pi sona lili pi tenpo mun nanpa tu tu).

ma mute pi toki Kanse la, jan li wile pana e kala lipu (toki Kanse: poisson d'avril) lon monsi sijelo pi jan ante. jan li kama jo e monsi lon monsi ona la, ona li wile sona ala.

jan Sonja li pana e nimi "kijetesantakalu" tan ni: ona li musi pi tenpo suno ni. taso, jan mute pi toki pona li kepeken ona. tan ni la, tenpo suno ni li tenpo kijetesantakalu tawa jan mute pi toki pona.
