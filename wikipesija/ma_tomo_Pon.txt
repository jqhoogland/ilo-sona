ma tomo Pon li ma tomo suli lon ma Tosi li ma tomo lawa nanpa tu pi ma Tosi. ona li ma tomo lawa nanpa wan pi ma Tosi pi lape suno tan tenpo Jesu nanpa 1949 tawa tenpo Jesu nanpa 1990.[1] toki Tosi la ona li "Bonn"; toki Lasina la ona li "Bonna" anu "Castra Bonnensia". kulupu esun mute li lon ma tomo Pon. ona li esun ni: kulupu esun Alipo en kulupu esun Telekon en kulupu esun Fair Trade en kulupu esun ante mute.

tenpo pi jan Jesu la ma tomo Pon li lon. ona li ma tomo pi jan Kemani pi jan Loma. tan ni la ma tomo Pon li ma tomo pi tenpo mute mute lon ma Tosi.
tenpo Jesu nanpa 1770 la jan Lusi Pan Petopen li kama lon ma tomo Pon.

toki nanpa wan pi ma tomo "Bonna" li tan lipu pi jan Takitu lon tenpo Jesu nanpa 96.[2] nimi "Bonn" li tan ona, taso nimi ona li lon tenpo ale ala; tenpo wan la nimi ona li ma tomo "Bern" lon toki Tosi anu ma tomo "Verona" lon toki Lasina. tenpo Jesu nanpa 1211 la nimi "oppidum Bonnense" li lon.[3]

ma tomo Pon li lon nasin suno pi ma tomo Kolon lon poka pi nena mute. ona li lon poka tu pi telo Len. nasin suno ala pi ma tomo Pon li anpa - nasin suno pi ma tomo Pon li nena. insa pi ma tomo Pon li lon nasin "Bundeskanzlerplatz" lon 50° 43′ 8,8″ N, 7° 7′ 3,3″ O. insa kulupu pi ma tomo la suli sewi ona li ken suli 56 m anpa li ken suli 61 m sewi.
